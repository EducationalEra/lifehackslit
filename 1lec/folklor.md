#ФОЛЬКЛОР

<p><b>Фольклор</b> (<i>folklore</i> – народна мудрість, знання) – художнє відображення дійсності в синкретичних (словесно-музично-драматичних) формах колективної народної творчості, нерозривно пов’язаної з життям і побутом. У ній відбито світоглядні, етичні й естетичні погляди народу.</p>

<p>Термін увів до наукового обігу англійський учений В. Дж. Томс у 1846 році.</p>

<p><i>Синкретизм</i> (гр. <i>synkretismos</i> – об’єднання) – поєднання різнорідних елементів (танцю, співу, музики, слова, жесту…) у єдиному вираженні.</p>
<center><b>Риси фольклору:</b></center>
<ul>
  <li>усність;</li>
  <li>колективність;</li>
  <li>варіантність;</li>
  <li>традиційність (відносна сталість словесного тексту; результат колективного збереження фольклору);</li>
  <li>висока художність, що відповідала духовним запитам творців.</li>
</ul>  
