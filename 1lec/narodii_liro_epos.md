#НАРОДНИЙ ЛІРО-ЕПОС

<ol>
  <li>
    <b>Дума</b> – ліро-епічний твір героїчного або соціально-побутового змісту. Цим творам притаманна особлива манера виконання – речитатив (протяжне напівпроказування-напівпроспівування під супровід кобзи, рідше – бандури чи ліри). Дума має своєрідну будову:
    <ul>
      <li>різна кількість складів у рядку;</li>
      <li>відсутність поділу на строфи (астрофічна будова);</li>
      <li>поетичний зачин (заплачка) – основна частина (власне дума) – величальна частина, або славословіє.</li>
    </ul> 
    <b>«Дума про Марусю Богуславку»</b>
    <ul>
      <li>боротьба проти турецько-татарських завойовників;</li>
      <li>700 козаків, 30 років у неволі;</li>
      <li>Чорне море, Туреччина;</li>
      <li>Великдень;</li>
      <li>Героїня «потурчилась, побусурменилась для роскоші турецької, для лакомства нещасного!».</li>
    </ul> 
  </li>
  <li>
    <b>Балада</b> (фр. <i>ballade</i> – рухатися, лат. <i>balar</i> – танцюю) – жанр ліро-епічної поезії фантастичного, історико-героїчного чи соціально-побутового змісту з драматичним сюжетом. Зародилася в XII–XIII ст. У Західній Європі так спочатку називали пісні про кохання, що супроводжували танець.<br><br>
    <i>Ознаки:</i>
    <ul>
      <li>сюжетність;</li>
      <li>прийом метаморфози (перетворення однієї форми образу на іншу);</li>
      <li>драматичність (дія розвивається швидко, напружено й фрагментарно; діалогічна форма).</li>
    </ul> <br>
     <i>Тематичні групи:</i>
    <ul>
      <li><u>родинно-побутові балади</u> («Ой чиє ж то жито, чиї ж то покоси»; «Коваленко»);</li>
      <li><u>історичні балади</u> («Бондарівна», «Ой на горі вогонь горить», «Ой летіла стріла», «Козака несуть»).</li>
    </ul>
    <b>«Ой летіла стріла»</b>
    Одна з найдавніших балад в українському фольклорі.
Мотив безглуздя воєнного душогубства (вдовине поле, стріла з-за синього моря).
<i>Три зозулі</i> – мати, кохана, сестра (зозуля – жіноча печаль, туга, самотність).
    <ul>
      <li>мати – «в головоньках сіла» – Дунай від сліз розлився – плаче, поки «жити буде»;</li>
      <li>сестра – «в ніженьках сіла» – «слізок криниця» – плаче, «поки не забуде»;</li>
      <li>кохана – «сіла край серденька» – «земля сухенька» – плаче, «поки бачить».</li>
    </ul> 
    <i>Контраст гіперболи й літоти:</i> «Де матінка плаче, / Там Дунай розлився; Де плаче сестриця, / Там слізок криниця; / Де плаче миленька – / Там земля сухенька».<br>
<i>Балада збудована на потрійній градації.</i> 
  </li>
  <li>
    <b>Історична пісня</b> – ліро-епічний твір, у якому відтворено історичні події чи конкретні історичні постаті. Створювалися по гарячих слідах подій.<br><br>
    <b>«Чи не той то хміль…»</b>
    <ul>
      <li>перша велика перемога козацького війська під проводом Богдана Хмельницького під Жовтими Водами (1648);</li>
      <li>Золотий Брід, Золота Вода – поетичні назви урочища Жовті Води;</li>
      <li>40 тисяч польського війська (гіперболізація);</li>
      <li>паралелізм: як хміль обплітає тичини (довгі палиці, жердини для підтримування витких рослин) – так Хмельницький обступає поляків;</li>
      <li>поляки «становили дубовії хати» – смерть (дубові хати – труни).</li>
    </ul>
    <br>
    <b>«Ой Морозе, Морозенку»</b>
    <ul>
      <li>бій із татарами;</li>
      <li>Савур-могила;</li>
      <li>Татари з Морозенка «живцем серце виривали», «Поставили Морозенка На Савур-могилу».</li>
    </ul>  
  </li> 
</ol> 

<center><i>Порівняльна характеристика ліричних і ліро-епічних жанрів фольклору </i></center> 

<table>
  <tr>
    <td>
      <b>Ознаки</b>
    </td>
    <td>
      <b>ліричні пісні</b>
    </td>
    <td>
      <b>думи</b>
    </td>
    <td>
      <b>історичні пісні</b>
    </td>
    <td>
      <b>балади</b>
    </td>
  </tr>
  <tr>
    <td>
      Сюжетність
    </td>
    <td>
      –
    </td>
    <td>
      доволі розлогий сюжет
    </td>
    <td>
      сюжетні, на першому місці – зображення конкретних подій чи героїв
    </td>
    <td>
      стислий сюжет, швидкий темп розповіді, що зосереджена довкола центрального мотиву; акцент не на подіях, а на глибоких переживаннях 
    </td>
  </tr>
  <tr>
    <td>
      будова строфи
    </td>
    <td>
      строфічної будови
    </td>
    <td>
      астрофічні
    </td>
    <td>
      строфічної будови
    </td>
    <td>
      строфічної будови 
    </td>
  </tr>
  <tr>
    <td>
      мелодія
    </td>
    <td>
      віршовий ритм, стала мелодія
    </td>
    <td>
      відсутня стала мелодія, виконуються речитативом
    </td>
    <td>
      віршовий ритм, стала мелодія
    </td>
    <td>
      віршовий ритм, стала мелодія
    </td>
  </tr>  
</table>  

