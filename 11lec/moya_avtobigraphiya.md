#«Моя автобіографія»

<p><strong>Рід: </strong><span style="font-weight: 400;">епос.</span></p>
<p><strong>Жанр: </strong><span style="font-weight: 400;">гумореска (усмішка).</span></p>
<p><strong>Тема</strong><span style="font-weight: 400;">: гумористичне зображення життєвого шляху письменника, становлення його світогляду.</span></p>
<p><strong>Ідея: </strong><span style="font-weight: 400;">утвердження любові до життя, людей; гуманістичних засад письменницької творчості.</span></p>
<p>&nbsp;</p>
<p><span style="font-weight: 400;">Композиційно твір &laquo;Моя автобіографія&raquo; складається з трьох частин. Перша розповідає про народження Остапа Вишні, його дитинство. Починається твір показово: &laquo;У мене нема жодного сумніву в тому, що я народився, хоч і під час мого появлення на світ білий, і потім &mdash; років, мабуть, із десять підряд &mdash; мати казали,&nbsp;що мене витягли з колодязя, коли напували корову Оришку&raquo;. Письменник говорить, що його батьки були &laquo;&hellip;нічого собі люди. Підходящі. За двадцять чотири роки спільного їхнього життя&hellip; послав їм Господь усього тільки сімнадцятеро дітей&hellip;&raquo;. Тут автор розповідає й про книги, які справили на нього значний вплив: книга для ворожіння &laquo;Оракул&raquo;, &laquo;Катехізис&raquo; Філарета, релігійний збірник &laquo;Руський паломник&raquo; й зауважує, що більше любить книги з м&rsquo;якими палітурками, бо їх, мовляв, легше рвати й удар ними по голові в такому випадку менш болісний. </span></p>
<p><span style="font-weight: 400;">Свій нахил до письменства автор жартівливо пояснює &laquo;батьковим пророкуванням&raquo; і наводить два &laquo;факти&raquo;, що вплинули на майбутню письменницьку долю: &laquo;Писатиме, &mdash; сказав якось батько, коли я, сидячи на підлозі, розводив рукою калюжу&raquo;. І &laquo;коли є в хлопчика чи в дівчинки нахил до замислювання, а навкруги росте картопля, чи бур&rsquo;ян, чи коноплі &mdash; амба! То вже так і знайте, що на письменника воно піде&raquo;. Остаточним поштовхом до писання, жартує письменник, стало падіння з коня. </span></p>
<p><span style="font-weight: 400;">Друга й третя частина усмішки присвячені навчанню Остапа Вишні; формуванню його світогляду. Розповідає письменник про Зіньківську школу й свого першого вчителя Івана Максимовича, якого називає &laquo;ходяча совість людська&raquo;; згадує, що навчався разом з майбутнім письменником і критиком Миколою Зеровим, &laquo;неокласиком&raquo;. Цитую: &laquo;&hellip;неокласиком бути &mdash; силу треба терпіння. Читай Горація, Вергілія, Овідія та інших Гомерів. А бути сучасним письменником &mdash; значно легше. Нічого собі не читаєш, тільки пишеш. І всі задоволені&raquo;.&nbsp;</span></p>
<p><span style="font-weight: 400;">Говорить митець і про те, що його молодість пов&rsquo;язана з петлюрівською столицею Кам&rsquo;янцем-Подільським, і про навчання у фельдшерській школі, і про те, що в Харків його &laquo;переїхали&raquo;, тобто не з власної волі він прибув туди з Києва.</span></p>
<p><span style="font-weight: 400;">Гумореску-автобіографію Вишня закінчує розповіддю про те,&nbsp;як зробився письменником. На перший погляд, дуже легко:&nbsp;&laquo;Сиджу собі та й пишу. Робити більше нічого, папір є, робота не важка&hellip;&raquo;</span></p>
<p><span style="font-weight: 400;">Насамкінець гуморист робить напівжартівливе &mdash; напівсерйозне&nbsp;зауваження початківцям, молодим літераторам і тим, хто мріє ними стати:&nbsp;&laquo;На підставі свого досвіду радив би все-таки працювати так: спочатку подумати, а потім уже писати, а не навпаки. Так якось краще виходить, хоч праця трішки й тяжка&hellip;&raquo;.</span></p>