#«Три зозулі з поклоном»

<p><strong>Рід</strong><span style="font-weight: 400;">: епос.</span></p>
<p><strong>Жанр:</strong><span style="font-weight: 400;"> новела (автобіографічна основа).</span></p>
<p><strong>Присвята: </strong><span style="font-weight: 400;">Любові всевишній. </span></p>
<p><strong>Композиція:</strong><span style="font-weight: 400;"> прийом обрамлення; &laquo;новела в новелі&raquo; (останній лист від тата).</span></p>
<p><strong>Тема:</strong><span style="font-weight: 400;"> зображення складності людських стосунків, історія нещасливого кохання.</span></p>
<p><strong>Ідея:</strong><span style="font-weight: 400;"> возвеличення &laquo;любові всевишньої&raquo;, яка вивищує над буденністю.</span></p>
<p>&nbsp;</p>
<p><span style="font-weight: 400;">Це твір про любов душ, яка перейшла тілесний рівень. Любов, у якій кожен лишається чесним перед самим собою. Всевишня любов у художній системі Тютюнника &ndash; це даність неба. І справді, хоч новела й містить елементи автобіографізму, бо батька письменника арештували, кохання у творі далеке від звичного, побутового розуміння. Дев&rsquo;ятнадцятирічна Марфа Яркова одружена, але любить тридцятитрирічного Михайла, батька оповідача. Вона не претендує на Михайлову прихильність, ховаючи свої переживання. Михайло опиняється в сталінських таборах &ndash; потрапляє на заслання в Сибір. &laquo;Маленька Марфа&raquo;, як її називали в селі, серцем відчуває, коли приходять листи від коханого чоловіка до Софії. Вона потайки просить листоношу &ndash; дядька Левка &ndash; тільки в руках &laquo;подержати письомце&raquo;. Натомість Марфин чоловік Карпо Ярковий &ndash; як каже автор, &laquo;Товстопикий був, товстоногий. І рудий &mdash; матінко ти моя... Як стара солома. Марфа проти нього&mdash;перепілочка&raquo;. Він живе приземленими інтересами; через вдало знайдену деталь &ndash; Карпо &laquo;над галушками катується&raquo; - відтворено й обмежений внутрішній світ цього персонажа, і нещасливе заміжжя Марфи: &laquo;Два годочки прожила з Карпом своїм і нажилася на сто&raquo;.&nbsp;</span></p>
<p><span style="font-weight: 400;">Кохання Марфи до Михайла таке сильне, що його не може здолати ні відстань, ні час. Жінка з болем дивиться в обличчя сина коханого чоловіка, із яким їй у житті не судилося бути разом. На запитання сина, чому Софія так не передчувала приходу листів від батька, жінка відповідає: &laquo;Хтозна, сину. Серце в усіх людей не однакове&raquo;. Разом із тим, Софія не сердиться на Марфу, не відчуває до неї ненависті, бо &laquo;У горі &hellip; ні на кого серця немає. Саме горе&raquo;. Зрештою, співчуття до людини, яка живе й страждає поряд, визначає всі вчинки героїв новели. </span></p>
<p><span style="font-weight: 400;">Серед особливостей композиції твору &ndash; використання прийому обрамлення: дорослий син розпитує матір про минуле &ndash; та наявність &laquo;новели в новелі&raquo;: у твір органічно вплетено &laquo;Останній лист від тата&raquo;, у якому Михайло передає Марфі &laquo;три зозулі з поклоном&raquo;, що означало: &laquo;забудь, залиш мене, відпусти&raquo;. З останнього листа ми дізнаємося й про те, що Михайло &ndash; майстер, який страждає без інструментів, бо шкодує, що гине добра деревина; крім того, він &ndash; ніжний і чуйний чоловік, люблячий батько. Це видно зі слів: &laquo;Обнімаю тебе і несу на руках колиску з сином, доки й житиму&raquo;. </span></p>
<p><span style="font-weight: 400;">Глибину почуттів у творі увиразнюють образи-символи. По-перше, це образ зозулі &ndash; символ жіночої самотності; по-друге &ndash; образ &laquo;татової сосни&raquo; - символ зв&rsquo;язку поколінь, пам&rsquo;яті про батька.</span></p>
