#Українське альфреско

<p><span style="font-weight: 400;">Над шляхом, при долині, біля старого граба,&nbsp;</span><span style="font-weight: 400;"><br /></span><span style="font-weight: 400;">де біла-біла хатка стоїть на самоті,&nbsp;</span><span style="font-weight: 400;"><br /></span><span style="font-weight: 400;">живе там дід та баба, і курочка в них ряба,&nbsp;</span><span style="font-weight: 400;"><br /></span><span style="font-weight: 400;">вона, мабуть, несе їм яєчка золоті.</span></p>
<p>&nbsp;</p>
<p><span style="font-weight: 400;">Там повен двір любистку, цвітуть такі жоржини,&nbsp;</span><span style="font-weight: 400;"><br /></span><span style="font-weight: 400;">і вишні чорноокі стоять до холодів.&nbsp;</span><span style="font-weight: 400;"><br /></span><span style="font-weight: 400;">Хитаються патлашки уздовж всії стежини,&nbsp;</span><span style="font-weight: 400;"><br /></span><span style="font-weight: 400;">і стомлений лелека спускається на хлів.</span></p>
<p>&nbsp;</p>
<p><span style="font-weight: 400;">Чиєсь дитя приходить, беруть його на руки.&nbsp;</span><span style="font-weight: 400;"><br /></span><span style="font-weight: 400;">А потім довго-довго на призьбі ще сидять.&nbsp;</span><span style="font-weight: 400;"><br /></span><span style="font-weight: 400;">Я знаю, дід та баба - це коли є онуки,&nbsp;</span><span style="font-weight: 400;"><br /></span><span style="font-weight: 400;">а в них сусідські діти шовковицю їдять.</span></p>
<p>&nbsp;</p>
<p><span style="font-weight: 400;">Дорога і дорога лежить за гарбузами.&nbsp;</span><span style="font-weight: 400;"><br /></span><span style="font-weight: 400;">І хтось до когось їде тим шляхом золотим.&nbsp;</span><span style="font-weight: 400;"><br /></span><span style="font-weight: 400;">Остання в світі казка сидить під образами.&nbsp;</span><span style="font-weight: 400;"><br /></span><span style="font-weight: 400;">Навшпиньки виглядають жоржини через тин&hellip;</span></p>
<p>&nbsp;</p>
<p><strong>Аналіз вірша</strong></p>
<p>&nbsp;</p>
<p><strong>Рід:</strong><span style="font-weight: 400;"> лірика.</span></p>
<p><strong>Жанр:</strong><span style="font-weight: 400;"> ліричний вірш.</span></p>
<p><strong>Різновид лірики: </strong><span style="font-weight: 400;">філософська. </span></p>
<p><strong>Мотив: </strong><span style="font-weight: 400;">розрив зв&rsquo;язку між поколіннями. </span></p>
<p>&nbsp;</p>
<p><span style="font-weight: 400;">Поезія збудована на різкому контрасті. Альфреско &mdash; це&nbsp;фреска, виконана водяними фарбами по сирій штукатурці, часто з ідилічним&nbsp;сюжетом. </span></p>
<p><span style="font-weight: 400;">У вірші на початку справді постає нібито ідилія традиційного українського сільського&nbsp;світу. Щоб змалювати його, авторка використовує відомі кожному українцеві&nbsp;з дитинства фольклорні образи-архетипи &mdash; шлях, долина, біла хатка, дід і баба,&nbsp;курочка ряба, лелека. Архетипні образи, до речі, це ті первинні образи-символи, що існують у підсвідомості кожної людини й передаються з покоління в покоління як особливо значущі. </span></p>
<p><span style="font-weight: 400;">Однак поступово в цій картині вгадуємо страшну трагедію героїв, усієї нашої нації &mdash; розрив живого зв&rsquo;язку між поколіннями. У діда й баби &laquo;сусідські діти шовковицю їдять&raquo;. Образ лелеки, який, за народним повір&rsquo;ям, приносить немовлят, у цьому вірші стає символом нездійснених мрій подружжя, саме тому поетеса каже: &laquo;і стомлений лелека спускається на хлів&raquo;. Немає кому розказувати казку про курочку рябу, &laquo;остання в світі казка сидить під образами&raquo;. Трагізм ситуації підкреслює останнє щемливе уособлення: &laquo;Навшпиньки виглядають жоржини через тин&raquo;.</span></p>
