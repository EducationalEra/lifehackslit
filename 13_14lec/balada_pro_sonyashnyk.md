#«Балада про соняшник»

<p><span style="font-weight: 400;">В соняшника були руки і ноги,</span><span style="font-weight: 400;"><br /></span><span style="font-weight: 400;">Було тіло, шорстке і зелене.</span><span style="font-weight: 400;"><br /></span><span style="font-weight: 400;">Він бігав наввипередки з вітром,</span><span style="font-weight: 400;"><br /></span><span style="font-weight: 400;">Він вилазив на грушу,</span><span style="font-weight: 400;"><br /></span><span style="font-weight: 400;">і рвав у пазуху гнилиці,</span><span style="font-weight: 400;"><br /></span><span style="font-weight: 400;">І купався коло млина, і лежав у піску,</span><span style="font-weight: 400;"><br /></span><span style="font-weight: 400;">І стріляв горобців з рогатки.</span><span style="font-weight: 400;"><br /></span><span style="font-weight: 400;">Він стрибав на одній нозі,</span><span style="font-weight: 400;"><br /></span><span style="font-weight: 400;">Щоб вилити з вуха воду,</span><span style="font-weight: 400;"><br /></span><span style="font-weight: 400;">І раптом побачив сонце,</span><span style="font-weight: 400;"><br /></span><span style="font-weight: 400;">Красиве засмагле сонце,-</span><span style="font-weight: 400;"><br /></span><span style="font-weight: 400;">В золотих переливах кучерів,</span><span style="font-weight: 400;"><br /></span><span style="font-weight: 400;">У червоній сорочці навипуск,</span><span style="font-weight: 400;"><br /></span><span style="font-weight: 400;">Що їхало на велосипеді,</span><span style="font-weight: 400;"><br /></span><span style="font-weight: 400;">Обминаючи хмари на небі...</span><span style="font-weight: 400;"><br /></span><span style="font-weight: 400;">І застиг він на роки й століття</span><span style="font-weight: 400;"><br /></span><span style="font-weight: 400;">В золотому німому захопленні:</span><span style="font-weight: 400;"><br /></span><span style="font-weight: 400;">&mdash; Дайте покататися, дядьку!</span><span style="font-weight: 400;"><br /></span><span style="font-weight: 400;">А ні, то візьміть хоч на раму.</span><span style="font-weight: 400;"><br /></span><span style="font-weight: 400;">Дядьку, хіба вам шкода?!</span><span style="font-weight: 400;"><br /></span><span style="font-weight: 400;">Поезіє, сонце моє оранжеве!</span><span style="font-weight: 400;"><br /></span><span style="font-weight: 400;">Щомиті якийсь хлопчисько</span><span style="font-weight: 400;"><br /></span><span style="font-weight: 400;">Відкриває тебе для себе,</span><span style="font-weight: 400;"><br /></span><span style="font-weight: 400;">Щоб стати навіки соняшником.</span></p>
<p>&nbsp;</p>
<p><strong>Аналіз твору</strong></p>
<p><strong>Збірка: </strong><span style="font-weight: 400;">&laquo;Соняшник&raquo; (цикл: &laquo;Балади та етюди&raquo;).</span></p>
<p><strong>Рід: </strong><span style="font-weight: 400;">ліро-епос.</span></p>
<p><strong>Жанр: </strong><span style="font-weight: 400;">балада. </span></p>
<p><strong>Алегоричні образи, прийом метаморфози: </strong><span style="font-weight: 400;">соняшник &ndash; хлопчик, сонце &ndash; поезія.</span></p>
<p><strong>Форма: </strong><span style="font-weight: 400;">верлібр.</span></p>
<p><strong>Мотив: </strong><span style="font-weight: 400;">сила мистецтва, його здатність впливати на людину. </span></p>
<p><span style="font-weight: 400;">Літературознавець Микола Ткачук стверджує: &laquo;Уже початок балади незвичний: соняшник, цей невід&rsquo;ємний атрибут українського пейзажу й національного світовідчуття, зазнає метаморфоз&hellip; Соняшник у баладі &mdash; то хлопець: поет майстерно застосовує фольклорний мотив перевтілення, коли дівчина стає тополею, юнак &mdash; явором&raquo;. Цей хлопець бігає наввипередки, рве груші-гнилиці, купається коло млина, стріляє горобців із рогатки; одного разу, купаючись, він побачив сонце &ndash; дядька &laquo;у червоній сорочці на випуск&raquo;, що їхало на велосипеді; соняшник просить сонце покатати його на велосипеді. Автор так пояснює ці алегоричні образи: &laquo;Поезіє, сонце моє оранжеве! / Щомиті якийсь хлопчисько / Відкриває тебе для себе, / Щоб стати навіки соняшником&raquo;, тобто людина, уперше зустрівшись із мистецтвом, завмирає перед його величчю й сама стає її творцем. Варто зауважити, що баладу написано верлібром &ndash; тобто вільним, неримованим віршем, ритмічна розкутість якого дає змогу авторові вільно передати рух складних картин, думок і почуттів.</span></p>