#«Україна в огні»

<p><strong>Рід: </strong><span style="font-weight: 400;">епос.</span></p>
<p><strong>Жанр:</strong><span style="font-weight: 400;"> кіноповість.</span></p>
<p><strong>Тема</strong><span style="font-weight: 400;">: зображення </span><strong>&nbsp;</strong><span style="font-weight: 400;">трагічної долі українського народу, що опинився між вогнями двох систем &mdash; нацистської та радянської.</span></p>
<p><span style="font-weight: 400;">Ідея: утвердження високої моральності, незламності, сили й непохитності українського народу, здатності до визвольної боротьби.</span></p>
<p><strong>Композиція</strong><span style="font-weight: 400;">: п&rsquo;ятдесят епізодів.</span></p>
<p><span style="font-weight: 400;">Твір, </span><strong>заборонений Й. Сталіним</strong><span style="font-weight: 400;"> для друку й кіно.</span></p>
<p><strong>Цитати:</strong></p>
<p><strong><em>Олеся Запорожець</em></strong><span style="font-weight: 400;">. &laquo;Тиха, без єдиної хмаринки на чолі, майстериця квітів, чарівних вишивок і пісень... Вона не була звичайною дівчиною. Вона була красива й чепурна. Олесею пишалася вся округа. Бувало, після роботи, вечорами, вона, як птиця, ну так же багато співала коло хати на все село, так голосно і так прекрасно, як, мабуть, і не снилося ні одній припудреній артистці з орденами. А вишивки Олесі висіли на стінах під склом в європейських музеях: у Лондоні, у музеї Альберт-Вікторія, у Парижі, у Мюнхені і Нью-Йорку, хоч вона про це й не знала... Була Олеся тонкою, обдарованою натурою, тактовною, доброю, роботящою і бездоганно вихованою хорошим чесним родом. Легковажні хлопці трохи соромились Олесі, вважаючи її за горду і неприступну...&raquo;.</span></p>
<p><strong><em>Василь Кравчина.</em></strong><span style="font-weight: 400;"> &laquo;Не забуду ні тебе, ні твоєї хати, ні криниці під вербою. Яка б ти не була, я вернусь до тебе. Хай ти будеш чорна, і хвора, і понівечена ворогом, хай посивієш ти від горя і сліз і побіліє твоя коса, хай ритимеш ти шанці проти мене і плестимеш колючі німецькі дроти проти мене, і сіятимеш для ворога хліб під нагаями, ти зостанешся для мене прекрасною, як і зараз прекрасна ти... Коли ж так станеться, що не найду, &mdash; може, уб&rsquo;ють мене, чи вибухну я десь, мо&rsquo;, на фугасах і розлечуся шматтям по полю, так що і кісток моїх не знайдуть для могили, я все одно вернусь до тебе! Я пам&rsquo;ятником стану з бронзи у твоєму селі, отамось за вікном! Я зрозумів, Олесю, &mdash; стежка назад до тебе одна, один є шлях. Шлях геройства...&raquo;.</span></p>
<p><strong><em>Ернст фон Крауз. Його син Людвіг.</em></strong></p>
<p><span style="font-weight: 400;">&laquo;Це був расовий гітлерівський пес останньої формації, жорстокий, лихий мерзотник, герой шибениць, масових палійств і ґвалтувань. Цей неук не раз ошарашував навіть свого старого вовка-батька одчайдушною своєю рішучістю і брутальною винахідливістю в розправах з ворогами імперії. Часом старий Крауз жахався свого виродка, проте німецька батьківська сентиментальність і давня жадібність мрійника завоювань заспокоювали його і радували. Ернст фон&nbsp;Крауз зневажав Гітлера, але він визнавав його цілковито&raquo;.</span></p>
<p><span style="font-weight: 400;"> &laquo;Цю землю можна їсти! На! їж! Я хочу дивитися на тебе, мій сину, як на символ свого буття отут!&raquo;</span></p>
<p><span style="font-weight: 400;">&laquo;Так не підкорятися і так умирати, як умирають українці, можуть лише люди високої марки. Коли я дивлюсь на їхню смерть, я завжди тремчу од жаху...&raquo;</span></p>
<p><span style="font-weight: 400;">&laquo;Людвігу, ти мусиш знати, у цього народу є нічим і ніколи не прикрита ахіллесова п&rsquo;ята. Ці люди абсолютно позбавлені вміння прощати один одному незгоди навіть в ім&rsquo;я інтересів загальних, високих. У них немає державного інстинкту... Ти знаєш, вони не вивчають історії. Дивовижно. Вони вже двадцять п&rsquo;ять літ живуть негативними лозунгами одкидання Бога, власності, сім&rsquo;ї, дружби! У них від слова нація остався тільки прикметник. У них немає вічних істин. Тому серед них так багато зрадників. От ключ до скриньки, де схована їхня загибель&raquo;.</span></p>
<p><strong><em>Максим Заброда</em></strong><span style="font-weight: 400;"> (двобій із Лавріном Запорожцем). &laquo;Вони плювали один одному в очі Сибіром і стражданням, голодом і смертю. Вони плювали один одному в лице Гітлером, німецькими погромами і пожежами, шибеницями, рабством і шаленою ненавистю до Гітлера усього світу... Вони били один одного важкими іржавими уламками своєї важкої історії і стогнали обидва від ударів...</span></p>
<p><span style="font-weight: 400;">Запорожець неначе скам&rsquo;янів увесь. Він побачив свою смерть &mdash; ось вона, топчеться зовсім близько, люта, невблаганна. І стрепенулася в Запорожця нелюдська жадоба життя. З широких українських степів, з ярів і темних байраків повіяло на нього смалятиною історії, головешками, димом і кривавою парою&raquo;.</span></p>
<p><strong><em>Христя Хуторна</em></strong><span style="font-weight: 400;">. &laquo;Я знаю, що мені не вийти звідси живою. Щось мені тут ось, &mdash; вона поклала руку на серце, &mdash; каже, що прийшла моя смерть, що зробила я щось запретне, зле і незаконне, що нема в мені Ні отієї, що ви казали, національної гордості, ні честі, ні гідності. Так скажіть мені хоч перед смертю, чому ж оцього в мене нема? А де ж воно, людоньки? Рід же наш чесний&raquo;.</span></p>