#«Катерина»

<i>«Поема-притча про зневажену й зруйновану любов, що не вміла шануватися» (Є. Сверстюк).</i>

<b>Твір написаний</b> наприкінці 1838 – на початку 1839 року.<br>
<b>Рід:</b> ліро-епос.<br>
<b>Жанр:</b> соціально-побутова поема.<br>
<b>Присвята:</b> В. Жуковському.<br>
<b>Композиція:</b> 5 розділів.<br>
<b>Тема:</b> зображення трагедії жінки-покритки та дитини-безбатченка на суспільному тлі<br> України ХІХ ст.<br> 
<b>Ідея:</b> засудження аморальності, безчесності; утвердження думки про потребу такого суспільства, яке б ґрунтувалося на принципах справедливості, захисту знедолених.<br><br>
<b>Сюжет:</b><br> 
<b>1 розділ:</b> Автор розповідає про дівчину на ім'я Катерина, яка зустрічається з російським офіцером Іваном – і згодом вагітніє від нього. Її коханий тим часом поїхав на війну в Туреччину; дівчина чекає його повернення, але він так і не повертається.<br> 
<b>2 розділ:</b> Катерина після народження сина-байстрюка стає ганьбою для своїх батьків і посміховиськом для чужих людей. Засмучені батьки проганяють її з дому разом із дитиною. Дівчина йде шукати свого коханого в Москву. <br> 
<b>3 розділ:</b> Катерина зустрічає чумаків, розпитує їх про дорогу, згодом побачила  російських солдат, у них вона питає про свого коханого, але ті нічого не знають та тільки насміхаються з неї. Її разом із сином у дорозі застає зима.<br> 
<b>4 розділ:</b> розповідає про зустріч Катерини з москалем Іваном, але той і знати її не хоче. Дівчина сподівається, що він хоч візьме із собою свого сина. Катерина виносить дитя, щоб показати його батькові, але москаль просто утік. У відчаї жінка кладе сина на шлях, а сама біжить у діброву до ставу, де й топиться.<br> 
<b>5 розділ:</b> син Катерини Івась як провожатий іде разом зі старим кобзарем до Києва. У кареті їде москаль Іван та його дружина, яка покликала хлопчика до себе та дала гроші. Батько впізнав сина, але «відвернувся».
