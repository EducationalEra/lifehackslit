#«Чорна рада»

<b>Підзаголовок:</b> «Хроніка 1663 року».<br>
Твір був написаний 1857 р. двома мовами – російською та українською<br>
<b>Історична основа:</b> події доби Руїни після Переяславської угоди 1654 року<br>
<b>Літературний рід:</b> епос.<br>
<b>Жанр:</b> перший історичний роман українською мовою, роман-хроніка. <br>
<b>Тема:</b> зображення подій Чорної ради на широкому історичному тлі доби Руїни. <br>
<b>Ідея:</b> заклик до єднання, цілісності України; утвердження думки, що провідною силою в організації суспільства має бути його національна еліта. 
<b>Композиція:</b> 18 розділів.<br>
<b>2 сюжетні лінії:</b> історична та любовна; мотив дороги.<br>
В образі хутора Хмарище – <b>«хутірна філософія»</b> П. Куліша: ідеал натурального життя людини в гармонії з природою.<br>
<p>
<b>Сюжет:</b> на хутір Хмарище до Михайла Череваня приїздить панотець і полковник Шрам із сином Петром, тут відбудеться знайомство Петра Шрама з родиною Череванів, спілкування з Божим Чоловіком – сліпим старцем, далеким від усього суєтного, мізерного, дріб’язкового, який лікує зіллям і молитвою хворих, а своїм обов’язком вважає викуплення козаків із неволі, автор пише, що «душа його жила не на землі, а на небі». Далі герої їдуть у Київ, тут вони познайомляться з козаком-характерником Кирилом Туром, зустрінуться з Якимом Сомком у Києво-Печерській лаврі й вечерятимуть разом. Під час вечері Тур натякне на викрадення Лесі, що й зробить уночі. Петром Шраменко битиметься з Кирилом Туром, щоб повернути Лесю. У двобої обидва його учасники впадуть знесилені. Далі за сюжетом відбудуться гостини Шрама на хуторі в Гвинтовки, недалеко від Ніжина; покарання біля стовпа Кирила Тура в урочищі Романовський Кут, повернення Кирила й Петра додому. Після Чорної ради в Ніжині Яким Сомко опиниться у в’язниці, його спробує врятувати Кирило Тур ціною власного життя, проте гетьман відмовиться. У фіналі твору Павло Тетеря засудить на смерть старого Шрама «як бунтівника», а Петро Шраменко й Леся Черевань виїдуть на хутір Хмарище, де й одружаться.</p>

<p><b>Композиційний прийом</b> — подорож героїв, мотив дороги (дає змогу показати широку панораму народного життя, різні стани, верстви населення, ознайомити і героїв твору, і читачів зі складними соціальними проблемами тогочасності).</p>

<b>Образи:<b><br><br>

<b><i>Полковник і панотець Іван Шрам (Чепурний)</i></b>
<ul>
  <li>син паволоцького попа; </li>
<li>учився в Київський братській школі; </li>
<li>«зимовник дикого степу на Низу»; </li>
<li>«жінка бранка туркеня»; </li>
<li>проповідував слово правди божої рибалкам і чабанам запорозьким; </li>
<li>реєстрове його прізвище Шрам, оскільки його пошрамовано вздовж і впоперек; </li>
<li>два сини під час Хмельниччини полягли в боях за визволення України; </li>
<li>«побував він на полі й на порі з низцями»; </li>
<li>«як піднявсь на ляхів Хмельницький, то мав з його велику користь і підмогу»;</li>
</ul> 

<p><i>«Був він син паволоцького пана, по прізвищу Чепурного, учився в Київський братській школі і вже сам вийшов. Як же піднялись козаки з гетьманом Остряницею, то він устряв до козацького війська, бо гарячий був чоловік…. і не всидів би у своїй парафії, чуючи як ллється рідна йому кров за безбожний глум польських консистентів і урядників над українцями». </i></p>

<b><i>Петро Шраменко (син Шрама)</i></b>
<ul>
  <li>дужий, молодий, «орел не козак»;</li>
<li>чесний і сміливий; </li>
<li>відважний і благородний; </li>
<li>вірний і добрий; </li>
<li>здатний щиро кохати;</li>
<li>«добрий син і щирий козак».</li>
</ul>


<p><i>«…переплив Случ під кулями. Їй-богу, я й досі дивуюсь, що таке молоде, та таке сміле!»</i></p>
<p><i>«Був щирий козак, лучче йому з нудьги загинути, ніж панотця навік перечорнити і золоту свою славу гряззю закаляти» Леся Череваниха «А вона ж то стояла, підійшовши під благословеніє, хороша да прехороша! Іще трошки засоромилась перед поважним гостем, то й очиці спустила в землю, а на виду аж сіяє… І що вже, як хороше вдасться! Чи заговорить, чи рукою поведе, чи піде по хаті — усе не так, як хто інший: так усі й дивляться, і так усякому на душі, мов сонечко світить» </i></p>
<p><i>Старий кобзар, «божий чоловік» «Темний він був на очі, а ходив без проводиря, у латаній свитині і без чобіт, а грошей носив повні кишені. Що ж робив із тими грішми? Викупив невільників із неволі. Іще ж до того знав лічити усякі болісті і замовляти усякі рани. Може він помагав своїми молитвами над недужими, а може і своїми піснями, бо в його піснях лилась, як чари, що слухає чоловік і не наслухається. За теєто, за все поважали його козаки, як батька: і хоч би попоросив у кого останню свитину з плечей на викуп невільника, то й йому оддав усякий». </i></p>


<b><i>Михайло Черевань (власник хутора Хмарище, дружина Меланія, донька Леся) </i></b>
<ul>
  <li>брав участь у визвольній боротьбі українського народу проти Польщі;</li> 
<li>власник хутора Хмарище;</li>
<li>любить поїсти та випити; </li>
<li>відсутність патріотизму.</li>
</ul>


<p><i> «…був тяжко грошовитий, да й веселий пан із козацтва, що збагатились за десятилітню війну з ляхами… доскочив собі незчисленного скарбу, та після війни й сів хутором коло Києва» </i></p>
<p><i>«…не любив ніяких сварок; … бо був козак друзяка: уже кому чи яка нужда, чи що, то зарятує й визволить»</i> </p>
<p>«<i>Черевань тілько похитувавсь, гладячи черево; а щоки — як кавуни: сміявсь од щирого серця. Така була в його вдача».</i></p>

<b><i>Леся Черевань</i></b>

<p><i>«Так Леся ж усе скрашала собою так, що вже справдi годилось би сказати: “У хатi в неї, як у вiночку; хлiб випечений, як сонце; сама сидить, як квiточка”…»</p></i>
<p><i>«А вона ж то стояла, пiдiйшовши пiд благословенiє, хороша да прехороша! Iще трошки засоромилась перед поважним гостем, то й очицi спустила в землю, а на виду аж сiяє. На диво була в Череваня дочка, да й годi…»</p></i>
<p><i>«Чи заговорить, чи рукою поведе, чи пiде по хатi – усе не так, як хто iнший: так усi й дивляться, i так усякому на душi, мов сонечко свiтить…»</p></i>
<p><i>«Леся почервонiла, да аж нахилилась, як повна квiтка в травi, i пригорнулась до матерi, обнявши її руку…»</p></i>
<p><i>«Ох, да дiвчина ж гарна! – додав Кирило Тур, поглянувши вовчим поглядом на Лесю…»</p></i>
<p><i>«Черногорець зараз кинувсь до свого побратима, а Леся до Петра. Забула сердешна на той час i стид, i дiвоцький сором: затулила йому хусткою глибоку рану, а сама так i впала на його; плаче, голосить, серденьком називає. Що їй тепер i той ясний жених, i те гетьманство?»</p></i>
<p><i>«Я на своєму вiку доволi попов’язала ран козацьких, да й Леся моя до сього дiла здатна…»</p></i>
<p><i>«… а в Лесi чiлько було й роботи, що копати корiнне, варити зiллє да сидiти над недужим…»</p></i>

<b><i>Яким Сомко (гетьман Лівобережжя)</i></b>
<ul>
  <li>«воїн уроди, возраста і красоти зіло дивної»;</li> 
<li>«високий, огрядний собі пан»; </li> 
<li>«кругловидний, русявий»; «голова в кучерях, як у золотому вінку»; «очі ясні, веселі, як зорі»;</li> 
<li>«чи ступить, чи заговорить, то справді по-гетьманськи»;</li> 
<li>прагне об’єднати обидві частини України; </li> 
<li>мужньо приймає смерть, відмовившись від можливого порятунку, бо «погибає Україна!».</li> 
</ul>  

<p><i>«Зложити докупи обидва береги Дніпрові, що обидва... прислонились під одну булаву! Виженем недоляшка (Тетерю) з України, одженем ляхів до самої Случі — і буде велика одностайна Україна»</p></i>
<p><i>«…був воїн уроди, возраста і красоти зіло дивної, був високий, огрядний собі пан, кругловидний, русявий, голова в кучерях, як у золотому вінку, очі ясні, веселі, як зорі, і вже чи ступить, чи заговорить… Жартів не любив. Щирий і незлобливий був лицар, да все ж як і допечуть йому, то стережись тоді кожен» </p></i>
<p><i>«Хтось у дорогих кармазинах, високий і вродливий, а по кармазинах скрізь комір і поли ґаптовані золотом; зверху кирея підбита соболем; підпиравсь срібною булавою».</p></i>

<b><i>Іван Брюховецький </i></b>

<ul>
  <li>коротка старенька свитина; «полотняні штані»; чоботи шкапові, протоптані; «шабля при ньому горіла од золота; да й та на йому була мов чужа»;</li> 
<li>«і постать, і врода в його була зовсім не гетьманська»;</li> 
<li>лукавий і підступний; хитрий і підлий; демогог; </li> 
 <li>«наче собі чоловік простенький, тихенький»; «ніхто не подумав би, що в сій голові вертиться що-небудь, опріч думки про смачний шматок хліба да затишну хату»; </li> 
<li>втирався у довір’я простолюду, на який спирався у боротьбі за гетьманство.</li> 
</ul>  

<p><i>«Хіба по шаблі можна б догадатися, що воно щось не просте: шабля аж горіла од золота; да й та на йому була мов чужа. І постать, і врода в його була зовсім не гетьманська. Так наче собі чоловічок простенький, тихенький. Ніхто, дивлячись на його, не подумав би, що в сій голові вертиться що-небудь, опріч думки про смачний шматок хліба да затишну хату»</i></p>

<b><i>Кирило Тур</i></b>

<ul>
  <li>козак-характерник;</li>
<li>здоровенний козарлюга»;</li>
<li>«враг його знає — глянеш раз: здається, супиться, глянеш удруге: моргне довгим усом так, наче зараз і підніме тебе на сміх»; </li>
<li>кремезна постать з розкішними вусами; </li>
<li>широка, буйна натура прагне простору, незвичайних пригод, одчайдушних вчинків.</li>
<li>батько — запорожець, мати і сестра — звичайні селяни; </li>
<li>зневажає щоденний побут, родинний затишок.</li>
</ul>  

<p><i>«Добрий він, і душа щира, козацька, хоч удає з себе ледащицю і характерника. Да вже без юродства в їх не буває»</i></p> 
<p><i>«…був здоровенний козарлюга. Пика широка, засмалена на сонці; сам опасистий; довга, густа чуприна, піднявшись перше вгору, спадало за ухо, як кінська грива; уси довгі, униз позакручувані, аж на жупан ізвисали; очі так і грають, а чорні, густі брови аж геть піднялись над тими очима, і — враг його знає — глянеш раз: здається, супиться, глянеш удруге: моргне довгим усом так, наче зараз і підніме тебе на сміх»</i></p>

<b><i>Василь Невольник</i></b>

<p><i>«Справді … був собі дідусь такий мізерний, мов зараз тільки з неволі випущений: невеличкий, похилий, очі йому позападали і наче до чого придивляються, а губи якось покривились, що ти б сказав — він і зроду не сміявся. У синьому жупанкові, у старих полотняних шароварах, да й те на йому було мов позичене»</i></p>

<b><i>Матвій Гвинтовка</i></b>

<p><i>«А посеред двору в Гвинтовки стояв стовп, i в стовпу усе кiльця, то залiзнi, то мiднi, то срiбнi. Ото знак, що простий козак або посполитий в’яжи коня до залiзного, а хто значний козак, то до мiдного; як же хто рiвня господаревi, так той уже до срiбного…»</i></p>
<p><i>« – Плюй ти, панотче, тому в вiчi! Щоб отеє я, будучи паном на всю губу, не знайшов собi лiпшої компанiї над запорозьку челядь!»</i></p>
<p><i>« – Хлопцi! Бийте вразьких личакiв по гамаликах! Женiть батогами з двору хамове кодло!»</i></p>
<p><i>«Не вважай, що вона така смутна сьогоднi: скажу тiлько слово, так зараз розвеселиться да ще й через шаблю поскаче. Нашi козачки танцювали ж колись пiд лядську дудку…»</i></p>
<p><i>«– Пане Матвiю! – озвався тодi до його Шрам. Так отес ти так не брагаєшся з запорожцями?»</i></p>
<p><i>«- Не сяду! – каже Пугач, стоя серед свiтлицi… – Тому, що в тебе добрим людям така честь, як собакам… – Та хоч би й про тих, що за вiз хворосту платять по двi пари волiв. Та ось вони й самi йдуть до твого вельможного панства. Без мене ти їм не дав i приступу…»</i></p>
<p><i>«Узяла Гвинтовку досада; напавсь на бiдолашну княгиню…»</i></p>
<p><i>« – Гей! Чертi! – крикне Гвинтовка на свої слуги.- Вiзьмiть iк бiсовiй матерi сю лядську погань!»</i></p>
<p><i>«Знав вiн його замолоду добре. Жвавий був козак. Як було пустить Хмельницький по Польщi загони, то вже нiхто дальше його не пробереться; i говорять було козаки: “О, далеко паша Гвинтовка досягає!” I чи вже в компанiї, чи що, так Гвинтовка друзяка, да й годi…»</i></p>
<p><i>«Нехай там хоть догори ногами Нiжень перевернуть. Моя хата скраю, я нiчого не знаю…»</i></p>

<b><i>Настя (дружина Гвинтовки)</i></b>

<p><i>«Ще була молода і хороша, тілько бліднолика пані. Зараз було видно, що се не нашого пера пташка. Не та в неї хода, не та й постать, да й українська одежа якось їй не припадала. А гарна, чорноброва була пані» </i></p>

<b><i>Божий чоловік</i></b>
<ul>
  <li>сліпий старець; </li>
<li>латана свитина і без чобіт; </li>
<li>довга, до самого пояса, борода … процвіла сивинами. </li>
<li>високоморальний; </li>
<li>далекий від усього суєтного, мізерного, дріб’язкового;</li> 
<li>духовний аристократизм; </li>
<li>натхненне виконання дум та історичних пісень; </li>
<li>«душа його жила не на землі, а на небі»; </li>
<li>уславлює часи Хмельниччини; </li>
<li>лікує зіллям і молитвою хворих;</li>
<li>викупає з полону козаків.</li>
</ul>  

<p><i>«Співаючи пісню од серця голосить і до плачу доводить, а сам підведе вгору очі, наче бачить таке, чого видющий зроду не побачить». «Божий чоловік ясен був на виду, мов душа його жила не на землі, а на небі». «Сліпий старець-кобзар. Темний він був на очі, а ходив без проводиря: у латаній свитині і без чобіт, а грошей носив повні кишені. Що ж робив із тими грішми? Викупав невільників із неволі. Іще ж до того знав лічити усякі болі й замовляти усякі рани. Може, він помагав своїми молитвами над недужими, а може і своїми піснями, бо в його піснях лилась, як чари, що слухає чоловік і не наслухається. За теє-то, за все поважали його козаки, як батька, і хоч би, здається, попросив у кого останню свитину з плечей на викуп невільника, то й йому оддав усякий». «Я в ваші чвари да свари не мішаюсь». «А більше мені не по нутру ота мізерна пиха, що розвелась усюди по Гетьманщині. Почали значні козаки жити на людський кшталт із великої розкоші. І вже байдуже їм тепер старосвітські співи, що й людям у подобу… Дух мій не терпить сього!»</i></p>

Вагому роль у творі відіграє й <b><i>образ хутора Хмарище</i></b>, у якому автор утілив свою «хутірну філософію»: ідеал натурального життя людини в гармонії з природою.