#«Три літа»

<ul>
<li>рукописна збірка творів, написаних у 1843 – 1845 рр.;</li>
<li>на титульній сторінці – портрет біблійного пророка Єремії та епіграф із його плачу;</li>
<li>назву збірці дала однойменна поезія «Три літа» (1845);</li>
<li>твори написані під впливом вражень від перебування в Україні та нового широкого, багатоманітного й суперечливого досвіду (болісні спостереження над долею України; тяжкі розчарування й глибока зміна внутрішнього світу поета: «І тепер я розбитеє Серце ядом гою, І не плачу, й не співаю, А вию совою…» («Три літа»);</li>
<li>у збірці – переважно політична лірика;</li>
<li>Євген Сверстюк назвав 1845 р. «роком високого сонця України»→ протягом жовтня – грудня 1845 р. написано 5 поем: «Єретик», «Сліпий», «Великий льох», «Наймичка», «Кавказ». Крім того, у збірці:  «І мертвим, і живим…», «Холодний Яр», «Псалми Давидові», «Минають дні…», «Заповіт» й ін.</li>
</ul>

<br>
<b>Примітка.</b><br><br>

<b>Сатира</b> – викриття негативних рис характеру, суспільних вад.<br> 
<b>Різновиди сатири:</b><br> 
<b>Іронія</b> – прихована, м’яка, часто доброзичлива насмішка.<br> 
<b>Сарказм</b> – особливо дошкульна, викривальна насмішка, сповнена крайньої ненависті й гіркого презирства. <br> 
<b>Гротеск</b> – сатиричний художній прийом, в якому свідомо порушуються норми життєвої правдоподібності, підкреслено протиставляються реальне та ірреальне, ті чи інші сторони змальовуються у фантастично-перебільшуваному, загостреному вигляді (напр., сцена «генерального мордобитія» із поеми «Сон»).<br> 
<b>Карикатура</b> – сатиричний малюнок загостреного критично-викривального характеру; переносно-смішне наслідування, перекручування оригіналу.<br> 
<b>Інвектива</b> (від лат. «лайлива промова») – пряме, найгостріше засудження певної вади.