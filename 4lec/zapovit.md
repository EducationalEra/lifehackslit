#«Заповіт»

<b>Рід:</b> лірика.<br>
<b>Жанр:</b> ліричний вірш.<br>
<b>Різновид лірики:</b> громадянська.<br>
<b>Провідний мотив:</b> заклик до повалення несправедливого ладу й розбудови нового вільного суспільства.<br>
<b>Форма:</b> монолог.<br>
<b>Про твір:</b><br>
<p>У грудні 1845 року, лікуючись на Переяславщині в друга Андрія Козачковського від запалення легенів, поет напише вірш «Як умру, то поховайте…». В автографі заголовка не було, у першому посмертному виданні "Кобзаря" 1867 року вірш одержав назву "Заповіт", яка стала вже традиційною.</p>
<p>На початку твору автор закликає поховати його в рідному краї, «на могилі». У Т.  Шевченка, як і в народній поезії, могила – це високий курган, насипаний над похованням воїна чи героя. Тобто поет просить поховати його в священному з позицій народної історії місці.</p> 
<p>У другій частині твору автор спонукає українців скинути з себе кайдани неволі й боротися за краще майбутнє;</p> 
<p>у заключних рядках звучить заклик збудувати нову, вільну сім’ю, яка б і самого поета спом’янула «незлим, тихим словом».</p>