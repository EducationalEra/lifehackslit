#«Ви знаєте, як липа шелестить?..»

<p><span style="font-weight: 400;">Ви знаєте, як липа шелестить&nbsp;</span><span style="font-weight: 400;"><br /></span><span style="font-weight: 400;">у місячні весняні ночі?</span></p>
<p><span style="font-weight: 400;">Кохана спить, кохана спить,&nbsp;</span><span style="font-weight: 400;"><br /></span><span style="font-weight: 400;">Піди збуди, цілуй їй очі.&nbsp;</span><span style="font-weight: 400;"><br /></span><span style="font-weight: 400;">Кохана спить&hellip;</span></p>
<p><span style="font-weight: 400;">Ви чули ж бо: так липа шелестить.</span></p>
<p><span style="font-weight: 400;">Ви знаєте, як сплять старі гаї?&nbsp;</span><span style="font-weight: 400;"><br /></span><span style="font-weight: 400;">Вони все бачать крізь тумани.</span></p>
<p><span style="font-weight: 400;">Ось місяць, зорі, солов'ї&hellip;&nbsp;</span><span style="font-weight: 400;"><br /></span><span style="font-weight: 400;">"Я твій" &mdash; десь чують дідугани,&nbsp;</span><span style="font-weight: 400;"><br /></span><span style="font-weight: 400;">А солов'ї!..</span></p>
<p><span style="font-weight: 400;">Та ви вже знаєте, як сплять гаї!</span></p>
<p><em><span style="font-weight: 400;">6 травня 1911</span></em></p>
<p><strong>Аналіз вірша</strong></p>
<p>&nbsp;</p>
<p><span style="font-weight: 400;">Написаний </span><em><span style="font-weight: 400;">6 травня 1911 р.</span></em><span style="font-weight: 400;"> (&laquo;досонячнокларнетівський&raquo; період).</span></p>
<p>&nbsp;</p>
<p><em><span style="font-weight: 400;">Рід: </span></em><span style="font-weight: 400;">лірика.</span></p>
<p><em><span style="font-weight: 400;">Жанр:</span></em><span style="font-weight: 400;"> ліричний вірш.</span></p>
<p>&nbsp;</p>
<p><em><span style="font-weight: 400;">Різновид лірики:</span></em><span style="font-weight: 400;"> поєднані інтимна та пейзажна.</span></p>
<p>&nbsp;</p>
<p><em><span style="font-weight: 400;">Ліричний герой</span></em><span style="font-weight: 400;">, його душа споріднені з усесвітом, тонко відчувають найменші зміни в ньому.</span></p>
<p>&nbsp;</p>
<p><span style="font-weight: 400;">Граційний </span><em><span style="font-weight: 400;">паралелізм</span></em><span style="font-weight: 400;"> картин природи і людських переживань (як центральний композиційний прийом + симетрично розташовані запитання і відповіді всередині строф, що надає композиції вірша елегантної стрункості).</span></p>
<p>&nbsp;</p>
<p><em><span style="font-weight: 400;">Художній паралелізм</span></em><span style="font-weight: 400;">: природа, краса літньої ночі відтінює світ почуттів ліричного героя, </span><em><span style="font-weight: 400;">персоніфікація</span></em><span style="font-weight: 400;"> (&laquo;сплять старі гаї&raquo;, &laquo;вони все бачать крізь тумани&raquo;), </span><em><span style="font-weight: 400;">анафора</span></em><span style="font-weight: 400;"> (&laquo;ви знаєте&hellip;&raquo;, &laquo;ви чули ж бо&hellip;&raquo;), </span><em><span style="font-weight: 400;">риторичні звертання </span></em><span style="font-weight: 400;">(&laquo;Ви знаєте&hellip;&raquo;),</span><em><span style="font-weight: 400;"> риторичні запитання</span></em><span style="font-weight: 400;"> (&laquo;Ви знаєте, як липа шелестить У місячні весняні ночі?&raquo;, &laquo;Ви знаєте, як сплять старі гаї?&raquo;, </span><em><span style="font-weight: 400;">риторичні оклики</span></em><span style="font-weight: 400;"> (&laquo;Та ви вже знаєте, як сплять гаї!), </span><em><span style="font-weight: 400;">стилістична фігура замовчування</span></em><span style="font-weight: 400;"> (&laquo;А солов'ї!..&raquo;), </span><em><span style="font-weight: 400;">трикратні повтори </span></em><span style="font-weight: 400;">(&laquo;кохана спить&raquo;), </span><em><span style="font-weight: 400;">звукові образи</span></em><span style="font-weight: 400;"> (асонанси &laquo;і&raquo;: &laquo;у мІсячнІ веснянІ ночІ&raquo;, алітерації тощо) емоційно наснажують, увиразнюють загальну тональність вірша.</span></p>
<p>&nbsp;</p>
<p><span style="font-weight: 400;">Поетична атмосфера української ночі, осяяної срібною палітрою місяця, увиразненої духмяним запахом липи та її тихим шелестом, озвученої співом соловя та голосом ліричного героя (твір побудовано на засадах діалогізму: ліричний герой звертається до уявного співрозмовника).</span></p>
<p>&nbsp;</p>
<p><em><span style="font-weight: 400;">Віршовий розмір: </span></em><span style="font-weight: 400;">4 (5)-стопний ямб.</span></p>
<p><span style="font-weight: 400;">Дві </span><em><span style="font-weight: 400;">шестивіршові строфи з перехресним і суміжним римуванням</span></em><span style="font-weight: 400;">. </span><em><span style="font-weight: 400;">Кільцева композиція строф</span></em><span style="font-weight: 400;"> &ndash; повернення наприкінці строфи до її початку. </span></p>
<p>&nbsp;</p>
<p><strong>Мотив: </strong><span style="font-weight: 400;">єдність людини з природою, захоплення мудрістю, красою і доцільністю світобудови (світле й радісне почуття кохання весняної ночі).</span></p>
<p>&nbsp;</p>
<p><span style="font-weight: 400;">Перегук із поезією Олександра Олеся (&laquo;Чари ночі&raquo;).</span></p>
