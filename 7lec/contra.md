#Contra spem spero!

<p><strong>Contra spem spero!</strong></p>
<p><span style="font-weight: 400;">Гетьте, думи, ви хмари осінні!</span><span style="font-weight: 400;"><br /></span><span style="font-weight: 400;">То ж тепера весна золота!</span><span style="font-weight: 400;"><br /></span><span style="font-weight: 400;">Чи то так у жалю, в голосінні&nbsp;</span><span style="font-weight: 400;"><br /></span><span style="font-weight: 400;">Проминуть молодії літа?</span></p>
<p><span style="font-weight: 400;">Ні, я хочу крізь сльози сміятись,</span><span style="font-weight: 400;"><br /></span><span style="font-weight: 400;">Серед лиха співати пісні,&nbsp;</span><span style="font-weight: 400;"><br /></span><span style="font-weight: 400;">Без надії таки сподіватись,</span><span style="font-weight: 400;"><br /></span><span style="font-weight: 400;">Жити хочу! Геть, думи сумні!</span></p>
<p><span style="font-weight: 400;">Я на вбогім сумнім перелозі</span><span style="font-weight: 400;"><br /></span><span style="font-weight: 400;">Буду сіять барвисті квітки,</span><span style="font-weight: 400;"><br /></span><span style="font-weight: 400;">Буду сіять квітки на морозі,</span><span style="font-weight: 400;"><br /></span><span style="font-weight: 400;">Буду лить на них сльози гіркі.</span></p>
<p><span style="font-weight: 400;">І від сліз тих гарячих розтане&nbsp;</span><span style="font-weight: 400;"><br /></span><span style="font-weight: 400;">Та кора льодовая, міцна,&nbsp;</span><span style="font-weight: 400;"><br /></span><span style="font-weight: 400;">Може, квіти зійдуть - і настане</span><span style="font-weight: 400;"><br /></span><span style="font-weight: 400;">Ще й для мене весела весна.</span></p>
<p><span style="font-weight: 400;">Я на гору круту крем'яную&nbsp;</span><span style="font-weight: 400;"><br /></span><span style="font-weight: 400;">Буду камінь важкий підіймать</span><span style="font-weight: 400;"><br /></span><span style="font-weight: 400;">І, несучи вагу ту страшную,&nbsp;</span><span style="font-weight: 400;"><br /></span><span style="font-weight: 400;">Буду пісню веселу співать.</span></p>
<p><span style="font-weight: 400;">В довгу, темную нічку невидну</span><span style="font-weight: 400;"><br /></span><span style="font-weight: 400;">Не стулю ні на хвильку очей -&nbsp;</span><span style="font-weight: 400;"><br /></span><span style="font-weight: 400;">Все шукатиму зірку провідну,&nbsp;</span><span style="font-weight: 400;"><br /></span><span style="font-weight: 400;">Ясну владарку темних ночей.</span></p>
<p><span style="font-weight: 400;">Так! я буду крізь сльози сміятись,&nbsp;</span><span style="font-weight: 400;"><br /></span><span style="font-weight: 400;">Серед лиха співати пісні,&nbsp;</span><span style="font-weight: 400;"><br /></span><span style="font-weight: 400;">Без надії таки сподіватись,&nbsp;</span><span style="font-weight: 400;"><br /></span><span style="font-weight: 400;">Буду жити! Геть, думи сумні!&nbsp;</span><span style="font-weight: 400;"><br /><br /></span></p>
<p><strong>2 травня 1890 р.</strong><strong><em><br /><br /></em></strong></p>
<p><em><span style="font-weight: 400;">Датовано за автографом.</span></em><em><span style="font-weight: 400;"><br /></span></em><em><span style="font-weight: 400;">Вперше надруковано у збірці &laquo;На крилах пісень&raquo;, 1893, с. 13&ndash;14.</span></em></p>
<p><em><span style="font-weight: 400;"></span></em><strong>Аналіз вірша</strong></p>
<p>&nbsp;</p>
<p><strong>Переклад: &laquo;</strong><span style="font-weight: 400;">без надії сподіваюся&raquo;.</span></p>
<p><strong>Збірка:</strong><span style="font-weight: 400;"> &laquo;На крилах пісень&raquo;.</span></p>
<p><strong>Рід: </strong><span style="font-weight: 400;">лірика.</span></p>
<p><strong>Жанр:</strong><span style="font-weight: 400;"> ліричний вірш (медитація).</span></p>
<p><strong>Різновид лірики</strong><span style="font-weight: 400;">: філософська.</span></p>
<p><strong>Мотив:</strong><span style="font-weight: 400;"> заперечення тужливих настроїв, протиприродних молодості, оптимізм людини за будь-яких життєвих ситуацій.</span></p>
<p><strong>Образи</strong><span style="font-weight: 400;">: думи, весна, переліг, Сізіф (античність), провідна зоря (біблійний), крута крем&rsquo;яниста гора, пісня весела. </span></p>
<p><strong>Художні засоби: </strong><span style="font-weight: 400;">антитези (осінь &ndash; весна; плач &ndash; боротьба); епітети; метафори; риторичні звертання, оклики; оксиморон. </span></p>
<p>&nbsp;</p>
<p><span style="font-weight: 400;">Провідним мотивом поезії, отже, є заперечення тужливих настроїв, протиприродних молодості, оптимізм людини за будь-яких життєвих ситуацій. Увиразнюють цю центральну думку основні образи, серед яких виокремлюється образ Сізіфа &ndash; персонажа античної міфології, якого боги прирекли викочувати на високу гору камінь, що, досягши вершини, кожного разу скочувався вниз. Фразеологізм &laquo;сізіфова праця&raquo; означає марний труд. У Лесі Українки: &laquo;Я на гору круту крем&rsquo;яную / Буду камінь важкий підіймать / І, несучи вагу ту страшную, / Буду пісню веселу співать&raquo;. Проте, стверджує поетка, будь-яка праця не є марною, якщо вона осяяна вищою метою, - так у вірш вводиться біблійний образ провідної зорі: &laquo;Все шукатиму зірку провідну, / Ясну владарку темних ночей&raquo;.</span></p>
<p><span style="font-weight: 400;">Імпульсом до створення вірша стало загострення в авторки хвороби, проте подолання особистої недуги переросло в утвердження героїчної особистості, яка готова всі зусилля віддати боротьбі проти кривди в найширшому соціальному та національно-визвольному аспектах. </span></p>
<p><span style="font-weight: 400;">Леся Українка утверджувала незламність духу людини й оптимістичним мотивом, і всіма художніми засобами, й експресивним художнім звучанням, коли категоричне &laquo;Ні!&raquo; на початку твору змінилося ще рішучішим &laquo;Так!&raquo; в останній строфі.</span></p>
<p><span style="font-weight: 400;">Поезія збудована на антитезах, причому художні протиставлення звучать як крилаті, афористичні вислови, їх виразність досягається за допомогою метафоричної образності, яка посилює емоційність звучання твору, наприклад: &laquo;Гетьте, думи, ви, хмари осінні! / То ж тепера весна золота! / Чи то так у жалю, в голосінні / Проминуть молодії літа? / Ні, я хочу крізь сльози сміятись, / Серед лиха співати пісні, / Без надії таки сподіватись, / Жити хочу! Геть думи сумні!&raquo;. </span></p>
<p><span style="font-weight: 400;">Усі художні засоби &ndash; епітети, наприклад, </span><em><span style="font-weight: 400;">хмари осінні, весна золота, молодії літа, думи сумні</span></em><span style="font-weight: 400;">; риторичні звертання й оклики: &nbsp;</span><em><span style="font-weight: 400;">гетьте, думи, ви хмари осінні!; геть, думи сумні!</span></em><span style="font-weight: 400;">; оксиморон: </span><em><span style="font-weight: 400;">без надії сподіватися</span></em><span style="font-weight: 400;"> &ndash; працюють на утвердження провідної думки вірша &ndash; утвердження життєвого оптимізму й стійкості у випробуваннях.</span></p>
<p>&nbsp;</p>
