#«Любіть Україну!»

<p><span style="font-weight: 400;">Любіть Україну, як сонце, любіть,&nbsp;</span><span style="font-weight: 400;"><br /></span><span style="font-weight: 400;">як вітер, і трави, і води&hellip;&nbsp;</span><span style="font-weight: 400;"><br /></span><span style="font-weight: 400;">В годину щасливу і в радості мить,&nbsp;</span><span style="font-weight: 400;"><br /></span><span style="font-weight: 400;">любіть у годину негоди.</span></p>
<p><span style="font-weight: 400;">Любіть Україну у сні й наяву,&nbsp;</span><span style="font-weight: 400;"><br /></span><span style="font-weight: 400;">вишневу свою Україну,&nbsp;</span><span style="font-weight: 400;"><br /></span><span style="font-weight: 400;">красу її, вічно живу і нову,&nbsp;</span><span style="font-weight: 400;"><br /></span><span style="font-weight: 400;">і мову її солов'їну.</span></p>
<p><span style="font-weight: 400;">Між братніх народів, мов садом рясним,&nbsp;</span><span style="font-weight: 400;"><br /></span><span style="font-weight: 400;">сіяє вона над віками&hellip;&nbsp;</span><span style="font-weight: 400;"><br /></span><span style="font-weight: 400;">Любіть Україну всім серцем своїм&nbsp;</span><span style="font-weight: 400;"><br /></span><span style="font-weight: 400;">і всіми своїми ділами.</span></p>
<p><span style="font-weight: 400;">Для нас вона в світі єдина, одна&nbsp;</span><span style="font-weight: 400;"><br /></span><span style="font-weight: 400;">в просторів солодкому чарі&hellip;&nbsp;</span><span style="font-weight: 400;"><br /></span><span style="font-weight: 400;">Вона у зірках, і у вербах вона,&nbsp;</span><span style="font-weight: 400;"><br /></span><span style="font-weight: 400;">і в кожному серця ударі,</span></p>
<p><span style="font-weight: 400;">у квітці, в пташині, в електровогнях,&nbsp;</span><span style="font-weight: 400;"><br /></span><span style="font-weight: 400;">у пісні у кожній, у думі,&nbsp;</span><span style="font-weight: 400;"><br /></span><span style="font-weight: 400;">в дитячий усмішці, в дівочих очах&nbsp;</span><span style="font-weight: 400;"><br /></span><span style="font-weight: 400;">і в стягів багряному шумі&hellip;</span></p>
<p><span style="font-weight: 400;">Як та купина, що горить &mdash; не згора,&nbsp;</span><span style="font-weight: 400;"><br /></span><span style="font-weight: 400;">живе у стежках, у дібровах,&nbsp;</span><span style="font-weight: 400;"><br /></span><span style="font-weight: 400;">у зойках гудків, і у хвилях Дніпра,&nbsp;</span><span style="font-weight: 400;"><br /></span><span style="font-weight: 400;">і в хмарах отих пурпурових,</span></p>
<p><span style="font-weight: 400;">в грому канонад, що розвіяли в прах&nbsp;</span><span style="font-weight: 400;"><br /></span><span style="font-weight: 400;">чужинців в зелених мундирах,&nbsp;</span><span style="font-weight: 400;"><br /></span><span style="font-weight: 400;">в багнетах, що в тьмі пробивали нам шлях&nbsp;</span><span style="font-weight: 400;"><br /></span><span style="font-weight: 400;">до весен і світлих, і щирих.</span></p>
<p><span style="font-weight: 400;">Юначе! Хай буде для неї твій сміх,&nbsp;</span><span style="font-weight: 400;"><br /></span><span style="font-weight: 400;">і сльози, і все до загину&hellip;&nbsp;</span><span style="font-weight: 400;"><br /></span><span style="font-weight: 400;">Не можна любити народів других,&nbsp;</span><span style="font-weight: 400;"><br /></span><span style="font-weight: 400;">коли ти не любиш Вкраїну!..</span></p>
<p><span style="font-weight: 400;">Дівчино! Як небо її голубе,&nbsp;</span><span style="font-weight: 400;"><br /></span><span style="font-weight: 400;">люби її кожну хвилину.&nbsp;</span><span style="font-weight: 400;"><br /></span><span style="font-weight: 400;">Коханий любить не захоче тебе,&nbsp;</span><span style="font-weight: 400;"><br /></span><span style="font-weight: 400;">коли ти не любиш Вкраїну&hellip;</span></p>
<p><span style="font-weight: 400;">Любіть у труді, у коханні, у бою,&nbsp;</span><span style="font-weight: 400;"><br /></span><span style="font-weight: 400;">як пісню, що лине зорею&hellip;&nbsp;</span><span style="font-weight: 400;"><br /></span><span style="font-weight: 400;">Всім серцем любіть Україну свою &mdash;&nbsp;</span><span style="font-weight: 400;"><br /></span><span style="font-weight: 400;">і вічні ми будемо з нею!</span></p>
<p><em><span style="font-weight: 400;">1944</span></em></p>
<p><strong>Аналіз вірша</strong></p>
<p><strong>Рід: </strong><span style="font-weight: 400;">лірика.</span></p>
<p><strong>Жанр:</strong><span style="font-weight: 400;"> ліричний вірш.</span></p>
<p><strong>Різновид лірики</strong><span style="font-weight: 400;">: громадянська.</span></p>
<p><strong>Мотив:</strong><span style="font-weight: 400;"> любов до рідної землі.</span></p>
<p><span style="font-weight: 400;">&laquo;Любіть Україну!&raquo; &mdash; це палке слово поета, мовлене в радісну годину визволення української землі: твір написано 1944 року, напередодні визволення від нацистських загарбників. </span></p>
<p><span style="font-weight: 400;">У цьому ліричному вірші Володимир Сосюра створив ліричний образ &laquo;вишневої України&raquo;, який оживає в уяві чітко, рельєфно, наче на полотні вправного живописця. </span><span style="font-weight: 400;"><br /></span><span style="font-weight: 400;">Поет змальовує Україну, як &laquo;в світі єдину, одну&raquo;, в зірках, у квітці, в пташині, у хвилях Дніпра &mdash; в тому вічному й нетлінному, що прийшло до нас крізь віки. </span></p>
<p><span style="font-weight: 400;">Поет у творі звертається до всіх узагалі і до кожного зокрема. Передусім звертає на себе увагу емоційно-схвильований заклик &mdash; &laquo;любіть Україну&raquo;, виражений двічі риторичним звертанням, яке і загострює увагу читача, і передає емоції автора, і є ідейно-пафосною, ідейно-композиційною основою твору.</span></p>
<p><span style="font-weight: 400;">Прикметною є й метонімія, тобто заміна понять на основі їх зв&rsquo;язку, перенесення назви одного явища на інше, у рядках:</span></p>
<p><span style="font-weight: 400;">В грому канонад, що розвіяла в прах</span><span style="font-weight: 400;"><br /></span><span style="font-weight: 400;">Чужинців в зелених мундирах,</span><span style="font-weight: 400;"><br /></span><span style="font-weight: 400;">В багнетах, що в тьмі пробивали нам шлях</span><span style="font-weight: 400;"><br /></span><span style="font-weight: 400;">До весен і світлих, і щирих.</span></p>
<p><span style="font-weight: 400;">Зрозуміло, що багнети і грім канонад уособлюють народ, армію, яка принесла визволення від нацистських окупантів.</span></p>
<p><span style="font-weight: 400;">Серед порівнянь у творі особливе смислове навантаження має вислів &laquo;як та купина, що горить &mdash; не згора&raquo;. Це своєрідний перифраз біблійної неопалимої купини як символу безсмертя народу, Батьківщини, яких не поневолити нікому.</span></p>
<p><span style="font-weight: 400;">Літературознавець Ніна Бернадська зауважила про цю поезію: &laquo;Простота художніх засобів і їх довершеність, непідробна щирість і схвильованість інтонацій дали поетові змогу втілити глибокий загальнолюдський зміст: люби рідну землю, шануй інші народи, будь щедрий серцем на добро, добрі вчинки &mdash; тим ти звеличиш і прославиш своє ім&rsquo;я, свою Україну у віках&raquo;.</span></p>