#Іван Семенович Нечуй-Левицький

<b>Справжнє ім’я:</b> Іван Семенович Левицький (за версією Валер’яна Підмогильного, через непрості стосунки з батьком – сільським священиком, автор обрав собі псевдонім «Нечуй», щоб отець Семен не чув про сина-письменника).<br> 
<b>«…великий артист зору», «колосальне, всеобіймаюче око… України» </b>(І. Франко): (різножанровий і тематично багатий творчий доробок, прагненням змалювати в усій повноті народне життя, показати характерні типи, побут, звичаї різних соціальних верств тогочасної України: селян як часів кріпацтва, так і пореформеної доби; найманих робітників, поміщиків, фабрикантів, чиновників, представників духівництва, української інтелігенції тощо).<br> 
<b>Письменник-реаліст.</b><br> <br> 

<b>Реалізм</b> – це мистецький напрям ХІХ століття, який характеризується всебічним відображенням дійсності на основі типізації життєвих явищ. 
<b>Риси:</b>
<ol>
<li>відтворення життя у формах самого життя; </li>
<li>типовий герой у типових обставинах; </li>
<li>соціально-історична детермінація; </li>
<li>прагнення об’єктивності й достовірності зображення; </li>
<li>домінування пізнавально-аналітичного начала.</li>
</ol>

<b>Представники:</b> І. Нечуй-Левицький, Панас Мирний, Іван Карпенко-Карий, О. де Бальзак, Стендаль, Г. Флобер, Ч. Діккенс, Л. Толстой, Ф. Достоєвський та інші.<br><br>

<b>Характерні особливості стилю І. Нечуя-Левицького</b>
<ul> 
<li>поєднання реалістичного зображення з поетизацією народного життя;</li>
<li>нахил до живописної образності;</li>
<li>майстерність українського пейзажу; </li>
<li>«сміх крізь сльози».</li>
</ul>