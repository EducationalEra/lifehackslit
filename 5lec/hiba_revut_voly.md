#«Хіба ревуть воли, як ясла повні?»

<b>Автори:</b> Панас Мирний, Іван Білик (брати Рудченки).<br>
<b>Рід:</b> епос.<br>
<b>Жанр:</b> соціально-психологічний роман.<br>
<b>Історія створення:</b> нарис «Подоріжжя од Полтави до Гадячого» → повість «Чіпка» → роман «Хіба ревуть воли, як ясла повні?» (інша назва – «Пропаща сила»).<br>
<b>Місце дії:</b> село Піски.<br>
<b>Композиція:</b> 4 частини, 30 розділів. <br>
<i>«…будинок з багатьма прибудовами і надбудовами, зробленими неодночасно і не за строгим планом» (О. Білецький).</i><br>
<b>Тема:</b> зображення майже столітньої історії села Піски та життєпису Чіпки Варениченка.<br>
<b>Ідея:</b> засудження боротьби з неправдою через кровопролиття.<br>
<b>Основні сюжетні лінії:</b>
<ul>
  <li>рід і життя Чіпки,</li> 
<li>рід і життя Максима Ґудзя; </li>
<li>Грицько та його дружина; </li>
<li>пани Польські.</li>
</ul>  

<p>Усі вони розвиваються на широкому суспільно-історичному тлі.</p>
<p><i>Перша частина</i> твору виконує роль експозиції: автори знайомлять читача з Чіпкою та його матір’ю Мотрею, а також із «польовою царівною» Галею. Тут описано й дитинство та юність героя. </p>
<p><i>Друга частина</i>  переносить читача в історію закріпачення села Піски панами Польськими, описано тут й історію роду Максима Ґудзя. </p>
<p><i>Третя частина</i>  твору, по суті, є зав’язкою. Вона починається промовистим розділом «Нема землі» - тут описано, як Чіпка втрачає землю. Із цього моменту починається стрімкий розвиток дії, що сягає кульмінації в епізодах на вигнання героя із земства, його духовному зламі. </p>
<p>Розв’язку твору наведено в <i>останній частині</i>  – це винищення бандою Чіпки козацької родини Хоменків, арешт головного героя та ув’язнення на каторгу.</p>

<b>Сюжет</b><br><br>
Частина перша
<ul>
  <li><b>«Польова царівна»:</b> зустріч Чіпки з Галею.</li>
<li><b>«Двужон»:</b> історія Вареника — Притики — Хруща — Хрущова.</li>
<li><b>«Дитячі літа»:</b> важке дитинство Чіпки.</li>
<li><b>«Жив-жив!»:</b> Чіпка в наймах, потім підпасич із Грицьком у діда Уласа.</li>
<li><b>«Тайна-невтайна»:</b> Чіпка-вівчар, смерть баби Оришки, розкриття таємниці про батька.</li>
<li><b>«Дознався»:</b> знайомство з Галею.</li>
<li><b>«Хазяїн»:</b> зростання Грицька як доброго господаря.</li>
</ul> 

Частина друга
<ul>
<li><b>«Січовик»:</b> історія села Піски (перехід козаків у хлібороби; історія родини Мирона Ґудзя).</li>
<li><b>«Піски в неволі»:</b> приїзд генерала Польського до Пісок; реєстрація селян; шинкарювання Лейби; смерть Мирона Ґудзя в 99-річному віці.</li>
<li><b>«Пани Польські»:</b> приїзд у Піски пані генеральші, вечірки, одруження її дочок; «котяче царство» генеральші, доведення до смерті генеральші красивою й веселою дівкою Уляною; приїзд старшого панича – поручика Василя Семеновича, пізніше – молодшого панича Степана; розростання роду панів Польських.</li>
<li><b>«Махамед»:</b> дитинство й молодість Максима Ґудзя, смерть його батьків.</li>
<li><b>«У москалях»:</b> служба Максима-москаля.v
<li><b>«Максим – старшим»:</b> отримання Максимом звання фельдфебеля, одруження з Явдохою; отримання «чистої» й повернення в Піски.</li>
</ul>

Частина третя
<ul>
<li><b>«Нема землі»:</b> звістка про те, що якийсь Луценко — справжній хазяїн Чіпчиної землі; Чіпка в Пороха.</li>
<li><b>«З легкої руки»:</b> Чіпка в суді, спілкування із секретарем Чижиком, який просить хабара 50 рублів, щоб «поправити діло»; пиятика Чіпки в Пороха; повернення додому.</li>
<li><b>«Товариство»:</b> знайомство й дружба Чіпки з Матнею, Лушнею й Пацюком; пияцтво; Мотря в приймах у сусідки; «пропивання» нажитого Чіпкою (крім снопів пшениці).</li>
<li><b>«Сповідь і покута»:</b> сповідь Чіпки в Грицька Чупруненка й Христі; дарування снопів Грицькові; докори Матні, Лушні й Пацюка.</li>
<li><b>«Перший ступінь»:</b> розробка Матнею, Лушнею й Пацюком плану пограбування хліба в пана; угода з Гершком щодо продажу вкраденого.</li>
<li><b>«Слизька дорога»:</b> убивство Чіпкою сторожа; Чіпка зі своїм товариством у чорній; хвилювання Христі за Чіпку; Чіпка і його товариші на волі.</li>
<li><b>«На волі»:</b> звільнення від кріпацтва піщан і звістка про відпрацювання панові ще два роки; обурення селян через їхню «дармову» дворічну працю на пана; звинувачення паном селян у «бунті»; приглушення селянського бунту становим.</li>
<li><b>«Сон у руку»:</b> сон Чіпки про вбивство сторожа; докори сумління Чіпки.</li>
<li><b>«Наука не йде до бука»:</b> повернення Мотрі додому; щоденна праця Чіпки по господарству; дружба Чіпки з Грицьком; чутки в Пісках про крадіжки.</li>
</ul>

Частина четверта
<ul>
<li><b>«Невзначай свої»:</b> нічні збіговиська злодіїв (і Чіпки з його товариством) у Максима Ґудзя.</li>
<li><b>«Розбишацька дочка»:</b> розмова Чіпки з Галею, з якої він дізнається про те, що Максим Ґудзь віддає Галю за москаля Сидора.</li>
<li><b>«Козак – не без щастя, дівка – не без долі»: Чіпка вмовляє Сидора за гроші відмовитися від Галі, виставляє всій роті могорич і домовляється з Грицьком про сватання Галі.</li>
<li><b>«На своїм добрі»:</b> сватання Галі, оглядини в Чіпки; вінчання й бучне весілля; переїзд Галі до Чіпки; радісне життя молодих; дружба Чіпчиної й Грицькової родин; зведення Чіпкою нового будинку; новий промисел Чіпки (перепродування полотна).</li>
<li><b>«Новий вік»:</b> нове пореформене життя; історія життя Шавкуна, який прибрав до рук цілий повіт (після смерті пана Василя Семеновича Польського); піщани поважають Чіпку як господаря; вибори Чіпки в земство.</li>
<li><b>«Старе — та поновлене»:</b> обрання Чіпки в управу; компромат на Чіпку за колишні злодіяння (у нерозкритій давній судовій справі підозра за крадіжку пшениці в пана Польського й убивство сторожа); відсторонення Чіпки губернатором від управи «по неблагонадежности»; гнів Чіпки; смерть Максима Ґудзя.</li>
<li><b>«Лихо не мовчить»:</b> Явдоха Ґудзь, продавши свій хутір, переїздить після смерті чоловіка до Чіпки; сварки Явдохи з матір’ю Чіпки; повернення Чіпки «до старого» (пияцтво з товариством Лушні, Матні й Пацюка); смерть Явдохи.</li>
<li><b>«Так оце та правда!»:</b> Чіпка і його товариство вирізає Хоменкову родину («вісім безневинних душ»); смерть Галі; повідомлення Мотрі про скоєний сином злочин у волость; арешт Чіпки; конвой Чіпки до Сибіру через Піски.</li>
</ul>

<b>Образи</b><br><br>

<b><i>Нечипір (Чіпка) Варениченко</i></b>
<ul>
  <li>«поніс у серці гірке почуття ненависті на долю, що поділила людей на хазяїна й робітника…».</li> 
<li>«Таких парубків часто й густо можна зустріти по наших хуторах та селах. Одно тільки в цього неабияке — дуже палкий погляд, бистрий, як блискавка».</li>
</ul>  

<b><i>Іван Вареник</i></b>
<ul>
<li>«Сорочка на йому чорна; штани вибійчані, підсукані аж до колін; за спиною вірьовкою навхрест перев'язана одежа; через праве плече, на палиці перекинута торба — мабуть, з харчю, та пара шкапових чобіт. На взір — чоловік середніх літ. Чорні, як гайворон, уси починали вже по краях рудіти; борода стирчала чорна, остюкувата, давно, мабуть, не бачила скіска».</li>
</ul>

<b><i>Грицько Чупруненко</i></b>
<ul>
  <li>сирота, батьки померли під час епідемії холери, змалку жив біля далекої родички-удови, а вже потім у діда Уласа. </li>
<li>«сидів, рота роззявивши, коли дід повідав, що пани знову забирають його до двору, і не журився долею Уласа». Разом із тим хлопець виростає роботящим, адже мріє жити заможно, мати чепурненьку, хазяйновиту жіночку і «діток маленьких коло неї». </li>
<li>«Купивши ґрунт, почув себе Грицько зараз іншим… зовсім іншими очима дивився на людей: до багачів горнувся, а на голоту дивився згорда».</li> 
<li>Мав намір одружитися з багачкою, але з того нічого не вийшло, узяв собі сусідську наймичку Христю. «І стали вони між людьми поважними хазяїнами, чесними, робочими людьми, добрими сусідами, навдивовижу парою». </li>
<li>його життєва філософія — «своя сорочка ближче до тіла».</li>
</ul>  

<b><i>Максим Гудзь </i></b>

<ul>
  <li>«Як же дійшов до літ та убрався у силу, — біда з ним та й годі! Високого зросту, бравий, широкоплечий, як із заліза збитий, а до того ще меткий, як заєць, співун-реготун… Хороший з лиця — повновидий, рум’янець на всю щоку, з чорними веселими очима, лискучим усом, — він був перший красень на селі». </li>
<li>Ні Максим, ні його батьки не знали кріпацької неволі (його дід Мирін зумів свого часу відстояти козацьке звання), тому родина жила у відносному достатку. </li>
<li>Виростав жвавим і непостійним: за все брався із запалом і швидко охолоджувався до тієї чи іншої роботи. Найбільшою розвагою для нього, малого, була гра в бої з татарами. Так він виховував у собі сміливість, яка виразно виявилася в поєдинку з панським бугаєм.</li> 
<li>У парубоцькому віці Максим верховодив усіма: красивий, сильний, веселий, сміливий, гострий на язик хлопець подобався всім ровесникам. Однак витівки його ставали все дошкульнішими: заніс ворота на верх дуба, вимазав удові дьогтем ворота, звів молоду дівчину… А коли полюбив горілку й почав допікати кріпакам, батько змушений був віддати Максима в солдати. Солдатською наукою він оволодів швидко і з часом дослужився до унтер-офіцера. Так само швидко й опанував нечесний промисел — «прокормлєніє»: виряджала рота кількох солдатів, щоб ті збирали милостиню від населення, щоправда, цю «милостиню» то випрошували, то відбирали, а то й крали. Максим одружився із злодійкуватою Явдошкою. Він збирав данину з «прокормлєнія», а жінка — перепродувала крадене. </li>
<li>Під час Кримської війни, скориставшись пораненням, вийшов у відставку, потім повернувся в рідний край і збудував біля Пісок дім-фортецю. Тут він продовжив своє злочинне життя: грабував заможних і ділився зі спільниками «здобиччю». Під час одного з пограбувань його вбили.</li>
</ul>  

<b><i>Галя Гудзь</i></b>

<ul>
  <li>«Польова царівна»</li>
<li>уособлює дівочу красу, подружню вірність і моральну чистоту;</li> 
<li>«І яке воно тобі те щастя здасться, коли до всього я сама своїх рук не доложу, не поклопочуся біля всячини?»;</li>
<li>Дівчина щиро вірила, що коханням відверне Чіпку від злодійства. Образ Галі розкривається в інтимно-побутовому плані;</li>
<li>Добра, щира, справедлива, Галя допомагає Чіпці на якийсь час повернутися до чесної хліборобської праці. Та слабкими виявилися сили молодої жінки, зломилися під тиском брутальних умов;</li>
<li>накладає на себе руки.</li> 
</ul>  

<b><i>Христя</i></b>

<ul>
  <li>Дружина Грицька Чупруненка;</li>
<li>сирота змалку, вона на все життя залишилася доброю й співчутливою людиною. </li>
<li>вийшовши заміж за Грицька, відчула радість праці на себе, спокій родинного затишку. </li>
<li>На відміну від чоловіка, вона переймається стражданнями інших людей.</li>
</ul>  

<b><i>Мотря</i></b>
<ul>
  <li>Чіпчина мати</li> 
<li>викриває його злочин.</li> 
<li>«Не судилося Мотрі щастя. Не знала вона його змалку; не бачила дівкою, жінкою». </li>
</ul>  

<b><i>Лушня</i></b>
<ul>
  <li>був широкоплечий парнище, високий, бравий, з хорошим панським личком, з чорними гарними вусами, з карими веселими очима... Вони так і говорили в його!.. Та, здається, на йому й шкура говорила, — такий балакучий.</li> 
</ul> 

<b><i>Пацюк</i></b>
<ul>
  <li>собі худощавий, низький, мишастий, справжній Пацюк, такий і прудкий; говіркий, співучий — на селі перший співака.</li> 
</ul> 

<b><i>Матня</i></b>
<ul>
  <li>одрізнявся од усього товариства й норовом, і околом. Який завтовшки, такий завбільшки; неповоротний, неохайний. Голова величезна, обличчя татарське, кругле, як гарбуз; ноги короткі та товсті, як стовпці. Не любив він ні балакати, ні співати, а любив на світі одну тільки горілку: дудлив її, як воду, й у тому покладав усю свою втіху.</li> 
</ul> 

<b><i>Пани Польські й представники чиновництва</i></b><br>
генеральша, її син Василь Семенович, голова повіту Кряжов, попівський син Шавкун, судовий секретар Чижик, становий Дмитренко.







