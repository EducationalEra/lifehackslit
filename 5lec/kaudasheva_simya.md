#«Кайдашева сім’я»

<b>Рід:</b> епос.<br>
<b>Жанр:</b> соціально-побутова повість.<br>
<b>Місце дії:</b> село Семигори, річка Рось; Біївці, Западинці.<br>
<b>Композиція:</b> 9 частин.<br>
<b>Специфіка гумору:</b> «сміх крізь сльози».<br>
<b>Сюжет</b> розгортається за принципом нагнітання епізодів і сцен. Діалоги «рухають» сюжет, у них розкриваються характери персонажів.<br> 
<b>Експозиція</b> – розмова Карпа й Лавріна про майбутнє одруження.<br>
<b>Зав’язка</b> – сватання й одруження Карпа. <br>
<b>Розвиток дії</b> – поступове назрівання конфлікту між свекрухою та невісткою; сварки між членами родини; одруження Лавріна; наростання сімейних конфліктів; Мелашка на прощі в Києві; повернення Мелашки в Семигори; смерть Кайдаша. <br>
<b>Кульмінаційні моменти</b> – сварки через мотовило, яйця, курку, кухоль, півня, кабана, грушу.<br>
<b>Розв’язка</b> – 1) діло з грушею не закінчилося: вона розросталася вшир і вгору, родила дуже рясно, дратуючи і дорослих, і малих Кайдашів. <br>
2) «Діло з грушею скінчилося несподівано. Груша всохла, і дві сім'ї помирились. В обох садибах настала мирнота».<br>
<b>Тема:</b> змалювання побуту й психології українського селянства в пореформену добу (1861 р. – скасування кріпацтва). <br>
<b>Ідея:</b> засудження індивідуалізму егоїстичних натур і духовної роз'єднаності в родині.<br><br>
<b>Образи</b><br>

<b><i>Омелько Кайдаш</i></b>
<ul>
<li>стельмах, </li>
<li>небагатослівний, </li>
<li>забобонний, </li>
<li>віруючий, </li>
<li>«зазнав панщане горе», </li>
<li>полюбляє перехилити чарку.</li>

</ul>
<p><i>
«Широкі рукава закачались до ліктів; з-під рукавів було видно здорові загорілі жилаві руки. Широке лице було сухорляве й бліде, наче лице в ченця. На сухому високому лобі набігали густі дрібні зморшки. Кучеряве посічене волосся стирчало на голові, як пух, і блищало сивиною».</i></p>

<b><i>Маруся Кайдашиха</i></b>
<ul>
<li>«економша»,</li>
<li>«терлась коло панів і набралась від них трохи панства», </li>
<li>«від її погляду молоко кисне», </li>
<li>«на словах, як на цимбалах грає», </li>
<li>сварлива, улеслива, </li>
<li>любляча бабуся.</li>
</ul>

<p><i>«Вже не молода, але й не стара, висока, рівна, з довгастим лицем, з сірими очима, з тонкими губами та блідим лицем».</i></p>

<b><i>Карпо</i></b>   
<ul>
<li>мовчазний, </li>
<li>жорстокий, громада обирає десяцьким – «добрий сіпака»</li>
<li>працьовитий.</li>
</ul>

<p><i>«Широкий в плечах, з батьківськими карими гострими очима, з блідуватим лицем. Тонкі пружки його блідого лиця з тонкими губами мали в собі щось неласкаве. Гострі темні очі були ніби сердиті».</i></p>


<b><i>Мотря Довбиш</i></b>  
<ul>
<li>«має серце з перцем»,</li> 
<li>«робоча та проворна», </li> 
<li>«куслива, як муха в Спасівку».</li> 
</ul>    

<p><i>«Висока на зріст, рівна станом, але не дуже тонка, з кремезними ногами, з рукавами, позакачуваними по лікті, з чорними косами, вона була ніби намальована на білій стіні. Загоріле рум'яне лице ще виразніше малювалось з чорними тонкими бровами, з темними блискучими, як терен, облитий дощем, очима. В лиці, в очах було розлите . щось гостре, палке, гаряче, було видно розум з завзяттям і трохи з злістю».</i></p>

<b><i>Лаврін</i></b> 

<ul>
<li>лагідний, жартівливий, протилежний за характером і зовнішністю своєму брату, неконфліктний, романтичний.</li> 
</ul> 

<p><i>«Молоде довгасте лице було рум'яне. Веселі сині, як небо, очі світились привітно й ласкаво. Тонкі брови, русяві дрібні кучері на голові, тонкий ніс, рум'яні губи – все подихало молодою парубочою красою. Він був схожий з виду на матір».</i></p>

<b><i>Мелашка Балаш</i></b> 

<ul>
<li>вродлива, добра, лагідна, з бідної сім’ї, тиха.</li> 
</ul> 

<p><i>«Була невелика на зріст, але рівна, як струна, гнучка, як тополя, гарна, як червона калина, довгообраза, повновида, з тонким носиком. Щоки, червоніли, як червонобокі яблучка, губи були повні та червоні, як калина. На чистому лобі були ніби намальовані веселі тонкі чорні брови, густі-прегусті, як шовк».</i></p>


<b><i>Баба Палажка </i></b> 

<ul>
<li>«народне радіо», </li>
<li>щороку збирає по селу мирян і водить їх до Києва на прощу,</li>
<li>«народна цілителька», лікує від пиятики Омелька Кайдаша: радить Кайдашисі втопити в горілці цуценя, три дні квасити в тому зіллі оселедця, а потім напоїти ним… хворого. </li>
</ul>

<p><i>«Чорна, як сам чорт».</i></p>


