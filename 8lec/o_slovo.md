#«О слово рідне, орле скутий!..»

<p><span style="font-weight: 400;">О слово рідне! Орле скутий!&nbsp;</span><span style="font-weight: 400;"><br /></span><span style="font-weight: 400;">Чужинцям кинуте на сміх!&nbsp;</span><span style="font-weight: 400;"><br /></span><span style="font-weight: 400;">Співочий грім батьків моїх,&nbsp;</span><span style="font-weight: 400;"><br /></span><span style="font-weight: 400;">Дітьми безпам'ятно забутий.</span></p>
<p><span style="font-weight: 400;">О слово рідне! Шум дерев!&nbsp;</span><span style="font-weight: 400;"><br /></span><span style="font-weight: 400;">Музика зір блакитнооких,&nbsp;</span><span style="font-weight: 400;"><br /></span><span style="font-weight: 400;">Шовковий спів степів широких,&nbsp;</span><span style="font-weight: 400;"><br /></span><span style="font-weight: 400;">Дніпра між ними левій рев&hellip;</span></p>
<p><span style="font-weight: 400;">О слово! Будь мечем моїм!&nbsp;</span><span style="font-weight: 400;"><br /></span><span style="font-weight: 400;">Ні, сонцем стань! вгорі спинися,&nbsp;</span><span style="font-weight: 400;"><br /></span><span style="font-weight: 400;">Осяй мій край і розлетися&nbsp;</span><span style="font-weight: 400;"><br /></span><span style="font-weight: 400;">Дощами судними над ним.</span></p>
<p><em><span style="font-weight: 400;">1907</span></em></p>
<p>&nbsp;</p>
<p><strong>Аналіз вірша</strong></p>
<p><strong>Збірка</strong><span style="font-weight: 400;">: &laquo;Будь мечем моїм&hellip;&raquo;.</span></p>
<p><strong>Рід</strong><span style="font-weight: 400;">: лірика.</span></p>
<p><strong>Жанр</strong><span style="font-weight: 400;">: ліричний вірш (медитація).</span></p>
<p><strong>Різновид лірики</strong><span style="font-weight: 400;">: громадянська, філософська.</span></p>
<p><strong>Мотив</strong><span style="font-weight: 400;">: осмислення ролі та місця рідного слова в житті нації.</span></p>
<p><span style="font-weight: 400;">Поезія вибудувана як монолог &mdash; звертання ліричного героя до слова. За жанром&nbsp;це ліричний вірш, поезія-медитація, у якій автор подає історико-філософське осмислення ролі рідного слова в історичній долі народу. </span></p>
<p><span style="font-weight: 400;">Автор розвиває традицію зображення слова як зброї: &laquo;О слово, будь мечем моїм!&raquo;, що тісно переплітається з біблійними образами: образ меча в Олеся пергукується з емблемою апостола Павла, у якого він символізує &laquo;меч духовний&raquo;; слово &laquo;розлітається дощами судними&raquo; над рідним краєм. Ці дощі покликані очистити &nbsp;рідний край від зла і стати запорукою відродження нації, якщо вона поставить слово-меч собі на службу, оберігатиме рідне слово &mdash; символ безсмертя народу.</span></p>
<p><span style="font-weight: 400;">У річищі символізму поет вдається до зображення міфологічних образів космічного простору &mdash; сонця, синього неба, музики зір.</span></p>
<p><span style="font-weight: 400;">Наскрізна антитеза, протиставлення, &laquo;грому батьків&raquo; і безпам&rsquo;ятства дітей, розгортає ліричний сюжет вірша. Патріотичні почуття у вірші посилені риторичними вигуками й звертаннями. Красу, мелодійність і багатство української мови Олександр Олесь розкриває через емоційно наснажені пейзажні порівняння, метафоричні епітети &ndash; співочий грім, шовковий спів, левій рев Дніпра.</span></p>