#«Стилет чи стилос?»

<p><span style="font-weight: 400;">Стилет чи стилос? &mdash; не збагнув. Двояко&nbsp;</span><span style="font-weight: 400;"><br /></span><span style="font-weight: 400;">Вагаються трагічні терези.&nbsp;</span><span style="font-weight: 400;"><br /></span><span style="font-weight: 400;">Не кинувши у глиб надійний якор,&nbsp;</span><span style="font-weight: 400;"><br /></span><span style="font-weight: 400;">Пливу й пливу повз береги краси.</span></p>
<p><span style="font-weight: 400;">Там дивний ліс зітхає ароматом&nbsp;</span><span style="font-weight: 400;"><br /></span><span style="font-weight: 400;">І весь дзвенить од гімнів п&rsquo;яних птиць,&nbsp;</span><span style="font-weight: 400;"><br /></span><span style="font-weight: 400;">Співа трава, ніким ще не зім&rsquo;ята,&nbsp;</span><span style="font-weight: 400;"><br /></span><span style="font-weight: 400;">І вабить сном солодких таємниць,</span></p>
<p><span style="font-weight: 400;">Там зачарують гіпнотичні кобри&nbsp;</span><span style="font-weight: 400;"><br /></span><span style="font-weight: 400;">Під пестощі золототілих дів&hellip;&nbsp;</span><span style="font-weight: 400;"><br /></span><span style="font-weight: 400;">А тут &mdash; жаха набряклий вітром обрій:&nbsp;</span><span style="font-weight: 400;"><br /></span><span style="font-weight: 400;">Привабить, зрадить, і віддасть воді.</span></p>
<p><span style="font-weight: 400;">Та тільки тут веселий галас бою &mdash;&nbsp;</span><span style="font-weight: 400;"><br /></span><span style="font-weight: 400;">Розгоном бур і божевіллям хвиль.&nbsp;</span><span style="font-weight: 400;"><br /></span><span style="font-weight: 400;">Безмежжя! Зачарований тобою,&nbsp;</span><span style="font-weight: 400;"><br /></span><span style="font-weight: 400;">Пливу в тебе! В твій п&rsquo;яний синій хміль!</span></p>
<p><em><span style="font-weight: 400;">30.08.1924</span></em></p>
<p>&nbsp;</p>
<p><strong>Аналіз вірша</strong></p>
<p>&nbsp;</p>
<p><strong>Рід: </strong><span style="font-weight: 400;">лірика.</span></p>
<p><strong>Жанр: </strong><span style="font-weight: 400;">ліричний вірш.</span></p>
<p><strong>Різновид лірики</strong><span style="font-weight: 400;">: філософська + громадянська. </span></p>
<p><strong>Мотив</strong><span style="font-weight: 400;">: вибір митцем своєї місії.</span></p>
<p>&nbsp;</p>
<p><span style="font-weight: 400;">Стилет&nbsp;&mdash; це зброя, різновид кинджала, а стилос &mdash; загострена паличка для писання на вкритій воском дощечці. Стилет &mdash; це символ збройної боротьби за волю, за ідеали, стилос &mdash; це інструмент фіксування думки та краси, символ мистецтва. Ліричний герой розмірковує, що з них ефективніше. Символом цих вагань у вірші є образ &laquo;трагічних терезів&raquo;:</span></p>
<p><span style="font-weight: 400;">Стилет чи стилос? &mdash; не збагнув. Двояко </span></p>
<p><span style="font-weight: 400;">Вагаються трагічні терези. </span></p>
<p><span style="font-weight: 400;">Не кинувши у глиб надійний якор, </span></p>
<p><span style="font-weight: 400;">Пливу й пливу повз береги краси.</span></p>
<p><span style="font-weight: 400;">Протилежність позицій увиразнюють у вірші також прислівники &laquo;тут&raquo; &mdash; &laquo;там&raquo;. Ситуація вибору для митця надзвичайно складна: герой &laquo;пливе повз береги краси&raquo;. Біля цих берегів &ndash; &laquo;дивний ліс зітхає ароматом&raquo;, &laquo;співа трава, ніким ще не зім&rsquo;ята&raquo;, &laquo;Там зачарують гіпнотичні кобри Під пестощі золототілих дів&raquo;, а &laquo;тут&raquo; - у &laquo;веселому галасі бою&raquo; &laquo;жаха набряклий вітром обрій&raquo;. Остаточної відповіді в цій поезії знайти складно, проте в іншому вірші, який має назву &laquo;Напис на книзі віршів&raquo; поет ствердить: &laquo;І ти, нащадче мій, збагнеш, / &hellip; Чому стилетом був мій стилос / І стилосом бував стилет&raquo;.</span></p>
