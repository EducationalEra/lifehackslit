#«Літопис руський»

<p><i>«Книгу цю писали триста літ. Дванадцять поколінь передавали з рук до рук вікопомне перо. Передавали, щоб закарбувати діяння давно минулих днів. Закарбувати словом у пам’яті тих, що жили. Тих, що живуть. І тих, що будуть жити. 
Книга ця – велетенська історична епопея (…) Тут дві тисячі дійових осіб, відомих на ім’я, і безліч безіменних. Тих, що орали землю, кували залізо, зводили міста, писали книги, проливали кров свою, боронячи вітчизну, і тих, що панували над ними, грабували, палили, осліплювали, вбивали, ненаситні на владу, землі, золото й рабів.</i></p>
<p><i>Книга ця – першоджерело відомостей про тисячі й тисячі подій, історій, людей. В ній усе важливе. Тому так пильно вивчали і вивчають її ось уже ціле тисячоліття, з пієтетом вслухаючись у кожне слово, довго роздумуючи над кожною літерою. Про неї написано безліч праць. І ще безліч буде написано. Вона невичерпна, бо невичерпне життя, про яке вона розповідає…» (Л. Махновець).<i></p>

<p><b>Літопис</b> — пам’ятка історичної прози Київської Русі та козацької доби. Розповідь часто починалася словами «В літо...» — звідси назва жанру.</p> 
<p>Літописи — це історичні твори, в яких розповідь велась за роками («літами»).</p>
<p>Літопис — інтеграційний жанр, що поєднує в собі й легенду, і вояцьку повість, і житіє святого, і розмаїті документи тощо.</p> 
<p>Літописи складалися у вигляді зведень, іноді компіляцій попередніх аналогічних текстів, супроводжувалися певними скороченнями чи доповненнями залежно від історичної концепції, політичних настанов або особистих смаків кожного автора. Як жанр поширилися в добу Ярослава Мудрого (1019—54) з метою обґрунтування появи християнства у тогочасній Київській державі.<p> 
<p>«Літопис руський» — велетенська епопея про події часів Київської Русі у світовому контексті до кінця XIII ст., перекладена за Іпатським списком Л. Махновцем (К., 1989).</p>

<table>
  <tr>
    <td colspan="3">
      <center><b>«Літопис руський»</b></center>
    </td>
    <tr>
      <td width="33%">
        <center>«Повість минулих літ»</center>
      </td>
      <td width="34%">
        <center>Київський літопис</center>
      </td>
      <td width="33%">
        <center>Галицько-Волинський літопис</center>
      </td>  
    </tr>
    <tr>
      <td>
        <center>від Ноєвого потопу до 1113 р.</center>
      </td>
      <td>
        <center>1118–1200 рр.</center>
      </td>
      <td>
        <center>1201–1292 рр.</center>
      </td>  
    </tr>   
</table> 

